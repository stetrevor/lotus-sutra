<!DOCTYPE html>
<html lang="zh">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" /> 
    <link rel="icon" type="image/png" href="icon.png" />
    <meta name="theme-color" content="#f7ebde" />
    <link rel="stylesheet" href="style.css" />
    <title>大乘妙法莲花经 · 安乐行品第十四</title>
  </head>
  <body>
    <div class="menu"><a href="index.html">目录</a></div>

    <hgroup>
      <h2>卷第五</h2>
      <h1>安乐行品第十四</h1>
    </hgroup>

    <p>
      尔时，文殊师利法王子菩萨摩诃萨白佛言：世尊！是诸菩萨，甚为难有，敬顺佛故，发大誓愿，于后恶世，护持读说是法华经。世尊！菩萨摩诃萨，于后恶世，云何能说是经？佛告文殊师利：若菩萨摩诃萨，于后恶世，欲说是经，当安住四法。一者，安住菩萨行处及亲近处，能为众生演说是经。文殊师利！云何名菩萨摩诃萨行处？若菩萨摩诃萨住忍辱地，柔和善顺，而不卒暴，心亦不惊；又复于法无所行，而观诸法如实相，亦不行，不分别，是名菩萨摩诃萨行处。云何名菩萨摩诃萨亲近处？菩萨摩诃萨不亲近国王、王子、大臣、官长。不亲近诸外道梵志、尼犍子等，及造世俗文笔赞咏外书，及路伽耶陀、逆路伽耶陀者。亦不亲近诸有凶戏、相扠相扑，及那罗等种种变现之戏。又不亲近旃陀罗，及畜猪羊鸡狗，畋猎渔捕，诸恶律仪。如是人等或时来者，则为说法，无所希望。又不亲近求声闻比丘、比丘尼、优婆塞、优婆夷，亦不问讯。若于房中，若经行处，若在讲堂中，不共住止。或时来者，随宜说法，无所希求。文殊师利！又菩萨摩诃萨，不应于女人身，取能生欲想相而为说法，亦不乐见。若入他家，不与小女、处女、寡女等共语。
      亦复不近五种不男之人，以为亲厚。不独入他家，若有因缘须独入时，但一心念佛。若为女人说法，不露齿笑，不现胸臆，乃至为法，犹不亲厚，况复余事。不乐畜年少弟子、沙弥小儿，亦不乐与同师。常好坐禅，在于闲处，修摄其心。文殊师利，是名初亲近处。复次，菩萨摩诃萨观一切法空，如实相，不颠倒，不动、不退、不转，如虚空，无所有性。一切语言道断，不生、不出、不起，无名、无相，实无所有，无量、无边，无碍、无障，但以因缘有，从颠倒生。故说：常乐观如是法相，是名菩萨摩诃萨第二亲近处。尔时，世尊欲重宣此义，而说偈言：
    </p>
    <div class="commentary">
      <span class="commentary__sentence">若有菩萨</span
      ><span class="commentary__sentence">于后恶世</span
      ><span class="commentary__sentence">无布畏心</span
      ><span class="commentary__sentence">欲说是经</span>
      <span class="commentary__sentence">应入行处</span
      ><span class="commentary__sentence">及亲近处</span>
      <span class="commentary__sentence">常离国王</span
      ><span class="commentary__sentence">及国王子</span
      ><span class="commentary__sentence">大臣官长</span
      ><span class="commentary__sentence">凶险戏者</span>
      <span class="commentary__sentence">及旃陀罗</span
      ><span class="commentary__sentence">外道梵志</span>
      <span class="commentary__sentence">亦不亲近</span
      ><span class="commentary__sentence">增上慢人</span
      ><span class="commentary__sentence">贪着小乘</span
      ><span class="commentary__sentence">三藏学者</span>
      <span class="commentary__sentence">破戒比丘</span
      ><span class="commentary__sentence">名字罗汉</span
      ><span class="commentary__sentence">及比丘尼</span
      ><span class="commentary__sentence">好戏笑者</span>
      <span class="commentary__sentence">深着五欲</span
      ><span class="commentary__sentence">求现灭度</span
      ><span class="commentary__sentence">诸优婆夷</span
      ><span class="commentary__sentence">皆勿亲近</span>
      <span class="commentary__sentence">若是人等</span
      ><span class="commentary__sentence">以好心来</span
      ><span class="commentary__sentence">到菩萨所</span
      ><span class="commentary__sentence">为闻佛道</span>
      <span class="commentary__sentence">菩萨则以</span
      ><span class="commentary__sentence">无所畏心</span
      ><span class="commentary__sentence">不怀希望</span
      ><span class="commentary__sentence">而为说法</span>
      <span class="commentary__sentence">寡女处女</span
      ><span class="commentary__sentence">及诸不男</span
      ><span class="commentary__sentence">皆勿亲近</span
      ><span class="commentary__sentence">以为亲厚</span>
      <span class="commentary__sentence">亦莫亲近</span
      ><span class="commentary__sentence">屠儿魁脍</span
      ><span class="commentary__sentence">畋猎渔捕</span
      ><span class="commentary__sentence">为利杀害</span>
      <span class="commentary__sentence">贩肉自活</span
      ><span class="commentary__sentence">炫卖女色</span
      ><span class="commentary__sentence">如是之人</span
      ><span class="commentary__sentence">皆勿亲近</span>
      <span class="commentary__sentence">凶险相扑</span
      ><span class="commentary__sentence">种种嬉戏</span
      ><span class="commentary__sentence">诸淫女等</span
      ><span class="commentary__sentence">尽勿亲近</span>
      <span class="commentary__sentence">莫独屏处</span
      ><span class="commentary__sentence">为女说法</span
      ><span class="commentary__sentence">若说法时</span
      ><span class="commentary__sentence">无得戏笑</span>
      <span class="commentary__sentence">入里乞食</span
      ><span class="commentary__sentence">将一比丘</span
      ><span class="commentary__sentence">若无比丘</span
      ><span class="commentary__sentence">一心念佛</span>
      <span class="commentary__sentence">是则名为</span
      ><span class="commentary__sentence">行处近处</span
      ><span class="commentary__sentence">以此二处</span
      ><span class="commentary__sentence">能安乐说</span>
      <span class="commentary__sentence">又复不行</span
      ><span class="commentary__sentence">上中下法</span
      ><span class="commentary__sentence">有为无为</span
      ><span class="commentary__sentence">实不实法</span>
      <span class="commentary__sentence">亦不分别</span
      ><span class="commentary__sentence">是男是女</span
      ><span class="commentary__sentence">不得诸法</span
      ><span class="commentary__sentence">不知不见</span>
      <span class="commentary__sentence">是则名为</span
      ><span class="commentary__sentence">菩萨行处</span
      ><span class="commentary__sentence">一切诸法</span
      ><span class="commentary__sentence">空无所有</span>
      <span class="commentary__sentence">无有常住</span
      ><span class="commentary__sentence">亦无起灭</span
      ><span class="commentary__sentence">是名智者</span
      ><span class="commentary__sentence">所亲近处</span>
      <span class="commentary__sentence">颠倒分别</span
      ><span class="commentary__sentence">诸法有无</span
      ><span class="commentary__sentence">是实非实</span
      ><span class="commentary__sentence">是生非生</span>
      <span class="commentary__sentence">在于闲处</span
      ><span class="commentary__sentence">修摄其心</span
      ><span class="commentary__sentence">安住不动</span
      ><span class="commentary__sentence">如须弥山</span>
      <span class="commentary__sentence">观一切法</span
      ><span class="commentary__sentence">皆无所有</span
      ><span class="commentary__sentence">犹如虚空</span
      ><span class="commentary__sentence">无有坚固</span>
      <span class="commentary__sentence">不生不出</span
      ><span class="commentary__sentence">不动不退</span
      ><span class="commentary__sentence">常住一相</span
      ><span class="commentary__sentence">是名近处</span>
      <span class="commentary__sentence">若有比丘</span
      ><span class="commentary__sentence">于我灭后</span
      ><span class="commentary__sentence">入是行处</span
      ><span class="commentary__sentence">及亲近处</span>
      <span class="commentary__sentence">说斯经时</span
      ><span class="commentary__sentence">无有怯弱</span
      ><span class="commentary__sentence">菩萨有时</span
      ><span class="commentary__sentence">入于静室</span>
      <span class="commentary__sentence">以正忆念</span
      ><span class="commentary__sentence">随义观法</span
      ><span class="commentary__sentence">从禅定起</span
      ><span class="commentary__sentence">为诸国王</span>
      <span class="commentary__sentence">王子臣民</span
      ><span class="commentary__sentence">婆罗门等</span
      ><span class="commentary__sentence">开化演畅</span
      ><span class="commentary__sentence">说斯经典</span>
      <span class="commentary__sentence">其心安隐</span
      ><span class="commentary__sentence">无有怯弱</span
      ><span class="commentary__sentence">文殊师利</span
      ><span class="commentary__sentence">是名菩萨</span>
      <span class="commentary__sentence">安住初法</span
      ><span class="commentary__sentence">能于后世</span
      ><span class="commentary__sentence">说法华经</span>
    </div>
    <p>
      又文殊师利，如来灭后，于末法中，欲说是经，应住安乐行。若口宣说，若读经时，不乐说人及经典过。亦不轻慢诸余法师，不说他人好恶长短。于声闻人，亦不称名说其过恶，亦不称名赞叹其美，又亦不生怨嫌之心。善修如是安乐心故，诸有听者，不逆其意，有所难问，不以小乘法答，但以大乘而为解说，令得一切种智。尔时，世尊欲重宣此义，而说偈言：
    </p>
    <div class="commentary">
      <span class="commentary__sentence">菩萨常乐</span
      ><span class="commentary__sentence">安隐说法</span
      ><span class="commentary__sentence">于清净地</span
      ><span class="commentary__sentence">而施床座</span>
      <span class="commentary__sentence">以油涂身</span
      ><span class="commentary__sentence">澡浴尘秽</span
      ><span class="commentary__sentence">着新净衣</span
      ><span class="commentary__sentence">内外俱净</span>
      <span class="commentary__sentence">安处法座</span
      ><span class="commentary__sentence">随问为说</span>
      <span class="commentary__sentence">若有比丘</span
      ><span class="commentary__sentence">及比丘尼</span
      ><span class="commentary__sentence">诸优婆塞</span
      ><span class="commentary__sentence">及优婆夷</span>
      <span class="commentary__sentence">国王王子</span
      ><span class="commentary__sentence">群臣士民</span
      ><span class="commentary__sentence">以微妙义</span
      ><span class="commentary__sentence">和颜为说</span>
      <span class="commentary__sentence">若有难问</span
      ><span class="commentary__sentence">随义而答</span
      ><span class="commentary__sentence">因缘譬喻</span
      ><span class="commentary__sentence">敷演分别</span>
      <span class="commentary__sentence">以是方便</span
      ><span class="commentary__sentence">皆使发心</span
      ><span class="commentary__sentence">渐渐增益</span
      ><span class="commentary__sentence">入于佛道</span>
      <span class="commentary__sentence">除懒惰意</span
      ><span class="commentary__sentence">及懈怠想</span
      ><span class="commentary__sentence">离诸忧恼</span
      ><span class="commentary__sentence">慈心说法</span>
      <span class="commentary__sentence">昼夜常说</span
      ><span class="commentary__sentence">无上道教</span
      ><span class="commentary__sentence">以诸因缘</span
      ><span class="commentary__sentence">无量譬喻</span>
      <span class="commentary__sentence">开示众生</span
      ><span class="commentary__sentence">咸令欢喜</span
      ><span class="commentary__sentence">衣服卧具</span
      ><span class="commentary__sentence">饮食医药</span>
      <span class="commentary__sentence">而于其中</span
      ><span class="commentary__sentence">无所希望</span
      ><span class="commentary__sentence">但一心念</span
      ><span class="commentary__sentence">说法因缘</span>
      <span class="commentary__sentence">愿成佛道</span
      ><span class="commentary__sentence">令众亦尔</span
      ><span class="commentary__sentence">是则大利</span
      ><span class="commentary__sentence">安乐供养</span>
      <span class="commentary__sentence">我灭度后</span
      ><span class="commentary__sentence">若有比丘</span
      ><span class="commentary__sentence">能演说斯</span
      ><span class="commentary__sentence">妙法华经</span>
      <span class="commentary__sentence">心无嫉恚</span
      ><span class="commentary__sentence">诸恼障碍</span
      ><span class="commentary__sentence">亦无忧愁</span
      ><span class="commentary__sentence">及骂詈者</span>
      <span class="commentary__sentence">又无怖畏</span
      ><span class="commentary__sentence">加刀杖等</span
      ><span class="commentary__sentence">亦无摈出</span
      ><span class="commentary__sentence">安住忍故</span>
      <span class="commentary__sentence">智者如是</span
      ><span class="commentary__sentence">善修其心</span
      ><span class="commentary__sentence">能住安乐</span
      ><span class="commentary__sentence">如我上说</span>
      <span class="commentary__sentence">其人功德</span
      ><span class="commentary__sentence">千万亿劫</span
      ><span class="commentary__sentence">算数譬喻</span
      ><span class="commentary__sentence">说不能尽</span>
    </div>
    <p>
      又文殊师利！菩萨摩诃萨，于后末世，法欲灭时，受持读诵斯经典者，无怀嫉妒谄诳之心，亦勿轻骂学佛道者，求其长短。若比丘、比丘尼、优婆塞、优婆夷，求声闻者、求辟支佛者、求菩萨道者，无得恼之，令其疑悔，语其人言：汝等去道甚远，终不能得一切种智。所以者何？汝是放逸之人，于道懈怠故。又亦不应戏论诸法，有所诤竞。当于一切众生，起大悲想；于诸如来，起慈父想；于诸菩萨，起大师想；于十方诸大菩萨，常应深心恭敬礼拜。于一切众生，平等说法，以顺法故，不多不少，乃至深爱法者，亦不为多说。文殊师利！是菩萨摩诃萨，于后末世，法欲灭时，有成就是第三安乐行者。说是法时，无能恼乱；得好同学，共读诵是经，亦得大众而来听受，听已能持，持已能诵，诵已能说，说已能书，若使人书，供养经卷，恭敬、尊重、赞叹。尔时，世尊欲重宣此义，而说偈言：
    </p>
    <div class="commentary">
      <span class="commentary__sentence">若欲说是经</span
      ><span class="commentary__sentence">当舍嫉恚慢</span
      ><span class="commentary__sentence">谄诳邪伪心</span
      ><span class="commentary__sentence">常修质直行</span>
      <span class="commentary__sentence">不轻蔑于人</span
      ><span class="commentary__sentence">亦不戏论法</span
      ><span class="commentary__sentence">不令他疑悔</span
      ><span class="commentary__sentence">云汝不得佛</span>
      <span class="commentary__sentence">是佛子说法</span
      ><span class="commentary__sentence">常柔和能忍</span
      ><span class="commentary__sentence">慈悲于一切</span
      ><span class="commentary__sentence">不生懈怠心</span>
      <span class="commentary__sentence">十方大菩萨</span
      ><span class="commentary__sentence">愍众故行道</span
      ><span class="commentary__sentence">应生恭敬心</span
      ><span class="commentary__sentence">是则我大师</span>
      <span class="commentary__sentence">于诸佛世尊</span
      ><span class="commentary__sentence">生无上父想</span
      ><span class="commentary__sentence">破于憍慢心</span
      ><span class="commentary__sentence">说法无障碍</span>
      <span class="commentary__sentence">第三法如是</span
      ><span class="commentary__sentence">智者应守护</span
      ><span class="commentary__sentence">一心安乐行</span
      ><span class="commentary__sentence">无量众所敬</span>
    </div>
    <p>
      又文殊师利！菩萨摩诃萨，于后末世，法欲灭时，有持是法华经者，于在家出家人中，生大慈心，于非菩萨人中，生大悲心，应作是念：如是之人，则为大失。如来方便，随宜说法，不闻、不知、不觉、不问、不信、不解。其人虽不问、不信、不解是经，我得阿耨多罗三藐三菩提时，随在何地，以神通力、智慧力引之，令得住是法中。文殊师利！是菩萨摩诃萨，于如来灭后，有成就此第四法者，说是法时，无有过失，常为比丘、比丘尼、优婆塞、优婆夷、国王、王子、大臣、人民、婆罗门、居士等，供养恭敬，尊重赞叹。虚空诸天，为听法故，亦常随侍。若在聚落、城邑、空闲林中，有人来欲难问者，诸天昼夜，常为法故，而卫护之，能令听者皆得欢喜。所以者何？此经是一切过去、未来、现在诸佛，神力所护故。文殊师利！是法华经于无量国中，乃至名字不可得闻，何况得见、受持、读诵。文殊师利！譬如强力转轮圣王，欲以威势降伏诸国，而诸小王不顺其命，时转轮王起种种兵而往讨伐。王见兵众战有功者，即大欢喜，随功赏赐，或与田宅、聚落、城邑，或与衣服、严身之具，或与种种珍宝、金、银、琉璃、砗磲、玛瑙、珊瑚、琥珀、象、马、车乘、奴婢、人民。唯髻中明珠不以与之。所以者何？独王顶上有此一珠，若以与之，王诸眷属，必大惊怪。文殊师利！如来亦复如是，以禅定智慧力，得法国土，王于三界，而诸魔王不肯顺伏。如来贤圣诸将与之共战，其有功者，心亦欢喜，于四众中，为说诸经，令其心悦，赐以禅定、解脱、无漏根力、诸法之财，又复赐与涅槃之城，言得灭度，引导其心，令皆欢喜，而不为说是法华经。文殊师利！如转轮王，见诸兵众有大功者，心甚欢喜，以此难信之珠，久在髻中，不妄与人，而今与之。如来亦复如是，于三界中，为大法王，以法教化一切众生，见贤圣军与五阴魔、烦恼魔、死魔共战，有大功勋，灭三毒，出三界，破魔网。尔时，如来亦大欢喜，此法华经，能令众生至一切智，一切世间多怨难信，先所未说，而今说之。文殊师利！此法华经，是诸如来第一之说，于诸说中，最为甚深；末后赐与，如彼强力之王，久护明珠，今乃与之。文殊师利！此法华经，诸佛如来秘密之藏，于诸经中，最在其上，长夜守护，不妄宣说，始于今日乃与汝等而敷演之。尔时，世尊欲重宣此义，而说偈言：
    </p>
    <div class="commentary">
      <span class="commentary__sentence">常行忍辱</span
      ><span class="commentary__sentence">哀愍一切</span
      ><span class="commentary__sentence">乃能演说</span
      ><span class="commentary__sentence">佛所赞经</span>
      <span class="commentary__sentence">后末世时</span
      ><span class="commentary__sentence">持此经者</span
      ><span class="commentary__sentence">于家出家</span
      ><span class="commentary__sentence">及非菩萨</span>
      <span class="commentary__sentence">应生慈悲</span
      ><span class="commentary__sentence">斯等不闻</span
      ><span class="commentary__sentence">不信是经</span
      ><span class="commentary__sentence">则为大失</span>
      <span class="commentary__sentence">我得佛道</span
      ><span class="commentary__sentence">以诸方便</span
      ><span class="commentary__sentence">为说此法</span
      ><span class="commentary__sentence">令住其中</span>
      <span class="commentary__sentence">譬如强力</span
      ><span class="commentary__sentence">转轮之王</span
      ><span class="commentary__sentence">兵战有功</span
      ><span class="commentary__sentence">赏赐诸物</span>
      <span class="commentary__sentence">象马车乘</span
      ><span class="commentary__sentence">严身之具</span
      ><span class="commentary__sentence">及诸田宅</span
      ><span class="commentary__sentence">聚落城邑</span>
      <span class="commentary__sentence">或与衣服</span
      ><span class="commentary__sentence">种种珍宝</span
      ><span class="commentary__sentence">奴婢财物</span
      ><span class="commentary__sentence">欢喜赐与</span>
      <span class="commentary__sentence">如有勇健</span
      ><span class="commentary__sentence">能为难事</span
      ><span class="commentary__sentence">王解髻中</span
      ><span class="commentary__sentence">明珠赐之</span>
      <span class="commentary__sentence">如来亦尔</span
      ><span class="commentary__sentence">为诸法王</span
      ><span class="commentary__sentence">忍辱大力</span
      ><span class="commentary__sentence">智慧宝藏</span>
      <span class="commentary__sentence">以大慈悲</span
      ><span class="commentary__sentence">如法化世</span
      ><span class="commentary__sentence">见一切人</span
      ><span class="commentary__sentence">受诸苦恼</span>
      <span class="commentary__sentence">欲求解脱</span
      ><span class="commentary__sentence">与诸魔战</span
      ><span class="commentary__sentence">为是众生</span
      ><span class="commentary__sentence">说种种法</span>
      <span class="commentary__sentence">以大方便</span
      ><span class="commentary__sentence">说此诸经</span>
      <span class="commentary__sentence">既知众生</span
      ><span class="commentary__sentence">得其力已</span
      ><span class="commentary__sentence">末后乃为</span
      ><span class="commentary__sentence">说是法华</span>
      <span class="commentary__sentence">如王解髻</span
      ><span class="commentary__sentence">明珠与之</span
      ><span class="commentary__sentence">此经为尊</span
      ><span class="commentary__sentence">众经中上</span>
      <span class="commentary__sentence">我常守护</span
      ><span class="commentary__sentence">不妄开示</span
      ><span class="commentary__sentence">今正是时</span
      ><span class="commentary__sentence">为汝等说</span>
      <span class="commentary__sentence">我灭度后</span
      ><span class="commentary__sentence">求佛道者</span
      ><span class="commentary__sentence">欲得安隐</span
      ><span class="commentary__sentence">演说斯经</span>
      <span class="commentary__sentence">应当亲近</span
      ><span class="commentary__sentence">如是四法</span>
      <span class="commentary__sentence">读是经者</span
      ><span class="commentary__sentence">常无忧恼</span>
      <span class="commentary__sentence">又无病痛</span
      ><span class="commentary__sentence">颜色鲜白</span
      ><span class="commentary__sentence">不生贫穷</span
      ><span class="commentary__sentence">卑贱丑陋</span>
      <span class="commentary__sentence">众生乐见</span
      ><span class="commentary__sentence">如慕贤圣</span
      ><span class="commentary__sentence">天诸童子</span
      ><span class="commentary__sentence">以为给使</span>
      <span class="commentary__sentence">刀杖不加</span
      ><span class="commentary__sentence">毒不能害</span
      ><span class="commentary__sentence">若人恶骂</span
      ><span class="commentary__sentence">口则闭塞</span>
      <span class="commentary__sentence">游行无畏</span
      ><span class="commentary__sentence">如师子王</span
      ><span class="commentary__sentence">智慧光明</span
      ><span class="commentary__sentence">如日之照</span>
      <span class="commentary__sentence">若于梦中</span
      ><span class="commentary__sentence">但见妙事</span
      ><span class="commentary__sentence">见诸如来</span
      ><span class="commentary__sentence">坐师子座</span>
      <span class="commentary__sentence">诸比丘众</span
      ><span class="commentary__sentence">围绕说法</span
      ><span class="commentary__sentence">又见龙神</span
      ><span class="commentary__sentence">阿修罗等</span>
      <span class="commentary__sentence">数如恒沙</span
      ><span class="commentary__sentence">恭敬合掌</span
      ><span class="commentary__sentence">自见其身</span
      ><span class="commentary__sentence">而为说法</span>
      <span class="commentary__sentence">又见诸佛</span
      ><span class="commentary__sentence">身相金色</span
      ><span class="commentary__sentence">放无量光</span
      ><span class="commentary__sentence">照于一切</span>
      <span class="commentary__sentence">以梵音声</span
      ><span class="commentary__sentence">演说诸法</span
      ><span class="commentary__sentence">佛为四众</span
      ><span class="commentary__sentence">说无上法</span>
      <span class="commentary__sentence">见身处中</span
      ><span class="commentary__sentence">合掌赞佛</span
      ><span class="commentary__sentence">闻法欢喜</span
      ><span class="commentary__sentence">而为供养</span>
      <span class="commentary__sentence">得陀罗尼</span
      ><span class="commentary__sentence">证不退智</span
      ><span class="commentary__sentence">佛知其心</span
      ><span class="commentary__sentence">深入佛道</span>
      <span class="commentary__sentence">即为授记</span
      ><span class="commentary__sentence">成最正觉</span
      ><span class="commentary__sentence">汝善男子</span
      ><span class="commentary__sentence">当于来世</span>
      <span class="commentary__sentence">得无量智</span
      ><span class="commentary__sentence">佛之大道</span
      ><span class="commentary__sentence">国土严净</span
      ><span class="commentary__sentence">广大无比</span>
      <span class="commentary__sentence">亦有四众</span
      ><span class="commentary__sentence">合掌听法</span>
      <span class="commentary__sentence">又见自身</span
      ><span class="commentary__sentence">在山林中</span
      ><span class="commentary__sentence">修习善法</span
      ><span class="commentary__sentence">证诸实相</span>
      <span class="commentary__sentence">深入禅定</span
      ><span class="commentary__sentence">见十方佛</span>
      <span class="commentary__sentence">诸佛身金色</span
      ><span class="commentary__sentence">百福相庄严</span
      ><span class="commentary__sentence">闻法为人说</span
      ><span class="commentary__sentence">常有是好梦</span>
      <span class="commentary__sentence">又梦作国王</span
      ><span class="commentary__sentence">舍宫殿眷属</span
      ><span class="commentary__sentence">及上妙五欲</span
      ><span class="commentary__sentence">行诣于道场</span>
      <span class="commentary__sentence">在菩提树下</span
      ><span class="commentary__sentence">而处师子座</span
      ><span class="commentary__sentence">求道过七日</span
      ><span class="commentary__sentence">得诸佛之智</span>
      <span class="commentary__sentence">成无上道已</span
      ><span class="commentary__sentence">起而转法轮</span
      ><span class="commentary__sentence">为四众说法</span
      ><span class="commentary__sentence">经千万亿劫</span>
      <span class="commentary__sentence">说无漏妙法</span
      ><span class="commentary__sentence">度无量众生</span
      ><span class="commentary__sentence">后当入涅槃</span
      ><span class="commentary__sentence">如烟尽灯灭</span>
      <span class="commentary__sentence">若后恶世中</span
      ><span class="commentary__sentence">说是第一法</span
      ><span class="commentary__sentence">是人得大利</span
      ><span class="commentary__sentence">如上诸功德</span>
    </div>
  
    <div class="menu"><a href="index.html">目录</a></div>
  </body>
</html>
