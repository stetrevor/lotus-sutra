<!DOCTYPE html>
<html lang="zh">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <link rel="stylesheet" href="style.css" />
    <title>大乘妙法莲花经 · 五百弟子授记品第八</title>
  </head>
  <body>
    <div class="menu"><a href="index.html">目录</a></div>

    <hgroup>
      <h2>卷第四</h2>
      <h1>五百弟子授记品第八</h1>
    </hgroup>

    <p>
      尔时，富楼那弥多罗尼子，从佛闻是智慧方便，随宜说法，又闻授诸大弟子阿耨多罗三藐三菩提记，复闻宿世因缘之事，复闻诸佛有大自在神通之力，得未曾有，心净踊跃。即从座起，到于佛前，头面礼足，却住一面，瞻仰尊颜，目不暂舍。而作是念，世尊甚奇特，所为希有；随顺世间若干种性，以方便知见而为说法，拔出众生处处贪着。我等于佛功德，言不能宣，惟佛世尊能知我等深心本愿。
    </p>
    <p>
      尔时，佛告诸比丘，汝等见是富楼那弥多罗尼子不？我常称其于说法人中，最为第一；亦常叹其种种功德，精勤护持，助宣我法，能于四众示教利喜，具足解释佛之正法，而大饶益同梵行者。自舍如来无能尽其言论之辩。
    </p>
    <p>
      汝等勿谓富楼那但能护持助宣我法，亦于过去九十亿诸佛所，护持助宣佛之正法，于彼说法人中，亦最第一。又于诸佛所说空法，明了通达，得四无碍智；常能审谛清净说法，无有疑惑，具足菩萨神通之力。随其寿命，常修梵行；彼佛世人，咸皆谓之实是声闻。而富楼那以斯方便，饶益无量百千众生，又化无量阿僧祇人，令立阿耨多罗三藐三菩提。为净佛土故，常作佛事，教化众生。诸比丘，富楼那亦于七佛说法人中，而得第一；今于我所说法人中，亦为第一；于贤劫中，当来诸佛说法人中，亦复第一，而皆护持助宣佛法。亦于未来护持助宣无量无边诸佛之法，教化饶益无量众生，令立阿耨多罗三藐三菩提。
    </p>
    <p>
      为净佛土故，常勤精进，教化众生。渐渐具足菩萨之道；过无量阿僧祇劫，当于此土，得阿耨多罗三藐三菩提，号曰法明如来、应供、正遍知、明行足、善逝世间解、无上士、调御丈夫、天人师、佛、世尊。其佛以恒河沙等三千大千世界为一佛土，七宝为地，地平如掌，无有山陵溪涧沟壑，七宝台观充满其中，诸天宫殿，近处虚空，人天交接，两得相见。无诸恶道，亦无女人，一切众生皆以化生，无有淫欲，得大神通。身出光明，飞行自在，志念坚固，精进智慧，普皆金色，三十二相而自庄严。其国众生常以二食，一者法喜食，二者禅悦食。有无量阿僧祇千万亿那由他诸菩萨众，得大神通，四无碍智，善能教化众生之类。其声闻众，算数校计所不能知，皆得具足六通三明，及八解脱。其佛国土，有如是等无量功德庄严成就。劫名宝明，国名善净。其佛寿命无量阿僧祇劫，法住甚久，佛灭度后，起七宝塔，遍满其国。尔时，世尊欲重宣此义，而说偈言：
    </p>
    <div class="commentary">
      <span class="commentary__sentence">诸比丘谛听</span
      ><span class="commentary__sentence">佛子所行道</span
      ><span class="commentary__sentence">善学方便故</span
      ><span class="commentary__sentence">不可得思议</span>
      <span class="commentary__sentence">知众乐小法</span
      ><span class="commentary__sentence">而畏于大智</span
      ><span class="commentary__sentence">是故诸菩萨</span
      ><span class="commentary__sentence">作声闻缘觉</span>
      <span class="commentary__sentence">以无数方便</span
      ><span class="commentary__sentence">化诸众生类</span
      ><span class="commentary__sentence">自说是声闻</span
      ><span class="commentary__sentence">去佛道甚远</span>
      <span class="commentary__sentence">度脱无量众</span
      ><span class="commentary__sentence">皆悉得成就</span
      ><span class="commentary__sentence">虽小欲懈怠</span
      ><span class="commentary__sentence">渐当令作佛</span>
      <span class="commentary__sentence">内秘菩萨行</span
      ><span class="commentary__sentence">外现是声闻</span
      ><span class="commentary__sentence">少欲厌生死</span
      ><span class="commentary__sentence">实自净佛土</span>
      <span class="commentary__sentence">示众有三毒</span
      ><span class="commentary__sentence">又现邪见相</span
      ><span class="commentary__sentence">我弟子如是</span
      ><span class="commentary__sentence">方便度众生</span>
      <span class="commentary__sentence">若我具足说</span
      ><span class="commentary__sentence">种种现化事</span
      ><span class="commentary__sentence">众生闻是者</span
      ><span class="commentary__sentence">心则怀疑惑</span>
      <span class="commentary__sentence">今此富楼那</span
      ><span class="commentary__sentence">于昔千亿佛</span
      ><span class="commentary__sentence">勤修所行道</span
      ><span class="commentary__sentence">宣护诸佛法</span>
      <span class="commentary__sentence">为求无上慧</span
      ><span class="commentary__sentence">而于诸佛所</span
      ><span class="commentary__sentence">现居弟子上</span
      ><span class="commentary__sentence">多闻有智慧</span>
      <span class="commentary__sentence">所说无所畏</span
      ><span class="commentary__sentence">能令众欢喜</span
      ><span class="commentary__sentence">未曾有疲倦</span
      ><span class="commentary__sentence">而以助佛事</span>
      <span class="commentary__sentence">已度大神通</span
      ><span class="commentary__sentence">具四无碍智</span
      ><span class="commentary__sentence">知诸根利钝</span
      ><span class="commentary__sentence">常说清净法</span>
      <span class="commentary__sentence">演畅如是义</span
      ><span class="commentary__sentence">教诸千亿众</span
      ><span class="commentary__sentence">令住大乘法</span
      ><span class="commentary__sentence">而自净佛土</span>
      <span class="commentary__sentence">未来亦供养</span
      ><span class="commentary__sentence">无量无数佛</span
      ><span class="commentary__sentence">护助宣正法</span
      ><span class="commentary__sentence">亦自净佛土</span>
      <span class="commentary__sentence">常以诸方便</span
      ><span class="commentary__sentence">说法无所畏</span
      ><span class="commentary__sentence">度不可计众</span
      ><span class="commentary__sentence">成就一切智</span>
      <span class="commentary__sentence">供养诸如来</span
      ><span class="commentary__sentence">护持法宝藏</span
      ><span class="commentary__sentence">其后得成佛</span
      ><span class="commentary__sentence">号名曰法明</span>
      <span class="commentary__sentence">其国名善净</span
      ><span class="commentary__sentence">七宝所合成</span
      ><span class="commentary__sentence">劫名为宝明</span
      ><span class="commentary__sentence">菩萨众甚多</span>
      <span class="commentary__sentence">其数无量亿</span
      ><span class="commentary__sentence">皆度大神通</span
      ><span class="commentary__sentence">威德力具足</span
      ><span class="commentary__sentence">充满其国土</span>
      <span class="commentary__sentence">声闻亦无数</span
      ><span class="commentary__sentence">三明八解脱</span
      ><span class="commentary__sentence">得四无碍智</span
      ><span class="commentary__sentence">以是等为僧</span>
      <span class="commentary__sentence">其国诸众生</span
      ><span class="commentary__sentence">淫欲皆已断</span
      ><span class="commentary__sentence">纯一变化生</span
      ><span class="commentary__sentence">具相庄严身</span>
      <span class="commentary__sentence">法喜禅悦食</span
      ><span class="commentary__sentence">更无余食想</span
      ><span class="commentary__sentence">无有诸女人</span
      ><span class="commentary__sentence">亦无诸恶道</span>
      <span class="commentary__sentence">富楼那比丘</span
      ><span class="commentary__sentence">功德悉成满</span
      ><span class="commentary__sentence">当得斯净土</span
      ><span class="commentary__sentence">贤圣众甚多</span>
      <span class="commentary__sentence">如是无量事</span
      ><span class="commentary__sentence">我今但略说</span>
    </div>
    <p>
      尔时，千二百阿罗汉心自在者作是念：我等欢喜，得未曾有，若世尊各见授记，如余大弟子者，不亦快乎？佛知此等心之所念，告摩诃迦叶，是千二百阿罗汉，我今当现前次第与授阿耨多罗三藐三菩提记。于此众中，我大弟子憍陈如比丘，当供养六万二千亿佛，然后得成为佛，号曰普明如来、应供、正
      遍知、明行足、善逝世间解、无上士、调御丈夫、天人师、佛、世尊。其五百阿罗汉、优楼频螺迦叶、伽耶迦叶、那提迦叶、迦留陀夷、优陀夷、阿
      [少＋免]
      楼驮、离婆多、劫宾那、薄拘罗、周陀、莎伽陀等，皆当得阿耨多罗三藐三菩提，尽同一号，名曰普明。尔时，世尊欲重宣此义，而说偈言：
    </p>
    <div class="commentary">
      <span class="commentary__sentence">憍陈如比丘</span
      ><span class="commentary__sentence">当见无量佛</span
      ><span class="commentary__sentence">过阿僧祇劫</span
      ><span class="commentary__sentence">乃成等正觉</span>
      <span class="commentary__sentence">常放大光明</span
      ><span class="commentary__sentence">具足诸神通</span
      ><span class="commentary__sentence">名闻遍十方</span
      ><span class="commentary__sentence">一切之所敬</span>
      <span class="commentary__sentence">常说无上道</span
      ><span class="commentary__sentence">故号为普明</span
      ><span class="commentary__sentence">其国土清净</span
      ><span class="commentary__sentence">菩萨皆勇猛</span>
      <span class="commentary__sentence">咸升妙楼阁</span
      ><span class="commentary__sentence">游诸十方国</span
      ><span class="commentary__sentence">以无上供具</span
      ><span class="commentary__sentence">奉献于诸佛</span>
      <span class="commentary__sentence">作是供养已</span
      ><span class="commentary__sentence">心怀大欢喜</span
      ><span class="commentary__sentence">须臾还本国</span
      ><span class="commentary__sentence">有如是神力</span>
      <span class="commentary__sentence">佛寿六万劫</span
      ><span class="commentary__sentence">正法住倍寿</span
      ><span class="commentary__sentence">像法复倍是</span
      ><span class="commentary__sentence">法灭天人忧</span>
      <span class="commentary__sentence">其五百比丘</span
      ><span class="commentary__sentence">次第当作佛</span
      ><span class="commentary__sentence">同号曰普明</span
      ><span class="commentary__sentence">转次而授记</span>
      <span class="commentary__sentence">我灭度之后</span
      ><span class="commentary__sentence">某甲当作佛</span
      ><span class="commentary__sentence">其所化世间</span
      ><span class="commentary__sentence">亦如我今日</span>
      <span class="commentary__sentence">国土之严净</span
      ><span class="commentary__sentence">及诸神通力</span
      ><span class="commentary__sentence">菩萨声闻众</span
      ><span class="commentary__sentence">正法及像法</span>
      <span class="commentary__sentence">寿命劫多少</span
      ><span class="commentary__sentence">皆如上所说</span>
      <span class="commentary__sentence">迦叶汝已知</span
      ><span class="commentary__sentence">五百自在者</span
      ><span class="commentary__sentence">余诸声闻众</span
      ><span class="commentary__sentence">亦当复如是</span>
      <span class="commentary__sentence">其不在此会</span
      ><span class="commentary__sentence">汝当为宣说</span>
    </div>
    <p>
      尔时，五百阿罗汉于佛前得授记已，欢喜踊跃，即从座起，到于佛前，头面礼足，悔过自责。世尊！我等常作是念，自谓已得究竟灭度，今乃知之，如无智者。所以者何？我等应得如来智慧，而便自以小智为足。世尊！譬如有人至亲友家，醉酒而卧，是时亲友官事当行，以无价宝珠系其衣里，与之而去。其人醉卧，都不觉知，起已游行，到于他国；为衣食故，勤力求索，甚大艰难，若少有所得，便以为足。于后，亲友会遇见之，而作是言：咄哉丈夫！何为衣食乃至如是？我昔欲令汝得安乐，
      五欲自恣，于某年月日，以无价宝珠系汝衣里，今故现在；而汝不知，勤苦忧恼以求自活，甚为痴也。汝今可以此宝，贸易所须，常可如意，无所乏短。佛亦如是，为菩萨时，教化我等，令发一切智心，而寻废忘，不知不觉，既得阿罗汉道，自谓灭度，资生艰难，得少为足。一切智愿，犹在不失。今者，世尊觉悟我等，作如是言：诸比丘，汝等所得，非究竟灭，我久令汝等种佛善根，以方便故，示涅槃相，而汝谓为实得灭度。世尊！我今乃知实是菩萨，得受阿耨多罗三藐三菩提记，以是因缘，甚大欢喜，得未曾有。尔时，阿若憍陈如等，欲重宣此义，而说偈言：
    </p>
    <div class="commentary">
      <span class="commentary__sentence">我等闻无上</span
      ><span class="commentary__sentence">安隐授记声</span
      ><span class="commentary__sentence">欢喜未曾有</span
      ><span class="commentary__sentence">礼无量智佛</span>
      <span class="commentary__sentence">今于世尊前</span
      ><span class="commentary__sentence">自悔诸过咎</span>
      <span class="commentary__sentence">于无量佛宝</span
      ><span class="commentary__sentence">得少涅槃分</span
      ><span class="commentary__sentence">如无智愚人</span
      ><span class="commentary__sentence">便自以为足</span>
      <span class="commentary__sentence">譬如贫穷人</span
      ><span class="commentary__sentence">往至亲友家</span
      ><span class="commentary__sentence">其家甚大富</span
      ><span class="commentary__sentence">具设诸肴膳</span>
      <span class="commentary__sentence">以无价宝珠</span
      ><span class="commentary__sentence">系着内衣里</span
      ><span class="commentary__sentence">默与而舍去</span
      ><span class="commentary__sentence">时卧不觉知</span>
      <span class="commentary__sentence">是人既已起</span
      ><span class="commentary__sentence">游行诣他国</span
      ><span class="commentary__sentence">求衣食自济</span
      ><span class="commentary__sentence">资生甚艰难</span>
      <span class="commentary__sentence">得少便为足</span
      ><span class="commentary__sentence">更不愿好者</span
      ><span class="commentary__sentence">不觉内衣里</span
      ><span class="commentary__sentence">有无价宝珠</span>
      <span class="commentary__sentence">与珠之亲友</span
      ><span class="commentary__sentence">后见此贫人</span
      ><span class="commentary__sentence">苦切责之已</span
      ><span class="commentary__sentence">示以所系珠</span>
      <span class="commentary__sentence">贫人见此珠</span
      ><span class="commentary__sentence">其心大欢喜</span
      ><span class="commentary__sentence">富有诸财物</span
      ><span class="commentary__sentence">五欲而自恣</span>
      <span class="commentary__sentence">我等亦如是</span
      ><span class="commentary__sentence">世尊于长夜</span
      ><span class="commentary__sentence">常愍见教化</span
      ><span class="commentary__sentence">令种无上愿</span>
      <span class="commentary__sentence">我等无智故</span
      ><span class="commentary__sentence">不觉亦不知</span
      ><span class="commentary__sentence">得少涅槃分</span
      ><span class="commentary__sentence">自足不求余</span>
      <span class="commentary__sentence">今佛觉悟我</span
      ><span class="commentary__sentence">言非实灭度</span
      ><span class="commentary__sentence">得佛无上慧</span
      ><span class="commentary__sentence">尔乃为真灭</span>
      <span class="commentary__sentence">我今从佛闻</span
      ><span class="commentary__sentence">授记庄严事</span
      ><span class="commentary__sentence">乃转次受决</span
      ><span class="commentary__sentence">身心遍欢喜</span>
    </div>
  
    <div class="menu"><a href="index.html">目录</a></div>
  </body>
</html>
