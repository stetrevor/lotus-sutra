<!DOCTYPE html>
<html lang="zh">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <meta name="theme-color" content="#E7F0FA" />
    <link rel="stylesheet" href="style.css" />
    <title>大乘妙法莲花经 · 序品第一</title>
  </head>
  <body>
    <div class="menu"><a href="index.html">目录</a></div>

    <hgroup>
      <h2>卷第一</h2>
      <h1>序品第一</h1>
    </hgroup>

    <p>
      如是我闻。一时，佛住王舍城耆阇崛山中。与大比丘众万二千人俱。皆是阿罗汉，诸漏已尽，无复烦恼，逮得己利，尽诸有结，心得自在。其名曰：阿若憍陈如、摩诃迦叶、优楼频螺迦叶、伽耶迦叶、那提迦叶、舍利弗、大目犍连、摩诃迦旃延、阿㝹楼驮、劫宾那、憍梵波提、离婆多、毕陵伽婆蹉、薄拘罗、摩诃拘絺罗、难陀、孙陀罗难陀、富楼那弥多罗尼子、须菩提、阿难、罗睺罗，如是众所知识大阿罗汉等。复有学、无学二千人。摩诃波阇波提比丘尼，与眷属六千人俱。罗睺罗母耶输陀罗比丘尼，亦与眷属俱。菩萨摩诃萨八万人。皆于阿耨多罗三藐三菩提不退转，皆得陀罗尼，乐说辩才，转不退转法轮，供养无量百千诸佛，于诸佛所植众德本；常为诸佛之所称叹。以慈修身，善入佛慧，通达大智，到于彼岸，名称普闻无量世界，能度无数百千众生。其名曰：文殊师利菩萨、观世音菩萨、得大势菩萨、常精进菩萨、不休息菩萨、宝掌菩萨、药王菩萨、勇施菩萨、宝月菩萨、月光菩萨、满月菩萨、大力菩萨、无量力菩萨、越三界菩萨、跋陀婆罗菩萨、弥勒菩萨、宝积菩萨、导师菩萨，如是等菩萨摩诃萨八万人俱。
    </p>

    <p>
      尔时，释提桓因与其眷属二万天子俱。复有明月天子、普香天子、宝光天子、四大天王，与其眷属万天子俱。自在天子、大自在天子，与其眷属三万天子俱。娑婆世界主梵天王、尸弃大梵、光明大梵等，与其眷属万二千天子俱。有八龙王：难陀龙王、跋难陀龙王、娑伽罗龙王、和修吉龙王、德叉迦龙王、阿那婆达多龙王、摩那斯龙王、优钵罗龙王等，各与若干百千眷属俱。有四紧那罗王：法紧那罗王、妙法紧那罗王、大法紧那罗王、持法紧那罗王，各与若干百千眷属俱。有四乾闼婆王：乐乾闼婆王、乐音乾闼婆王、美乾闼婆王、美音乾闼婆王，各与若干百千眷属俱。有四阿修罗王：婆稚阿修罗王、佉罗骞驮阿修罗王、毗摩质多罗阿修罗王、罗睺阿修罗王，各与若干百千眷属俱。有四迦楼罗王：大威德迦楼罗王、大身迦楼罗王、大满迦楼罗王、如意迦楼罗王，各与若干百千眷属俱。韦提希子阿阇世王，与若干百千眷属俱。各礼佛足，退坐一面。
    </p>

    <p>
      尔时世尊，四众围绕，供养恭敬，尊重赞叹。为诸菩萨说大乘经，名无量义，教菩萨法，佛所护念。佛说此经已，结跏趺坐，入于无量义处三昧，身心不动。是时，天雨曼陀罗华、摩诃曼陀罗华、曼殊沙华、摩诃曼殊沙华，而散佛上，及诸大众。普佛世界，六种震动。
    </p>

    <p>
      尔时，会中比丘、比丘尼，优婆塞、优婆夷，天、龙、夜叉、乾闼婆、阿修罗、迦楼罗、紧那罗、摩诃罗伽、人非人，及诸小王、转轮圣王，是诸大众，得未曾有，欢喜合掌，一心观佛。
    </p>

    <p>
      尔时，佛放眉间白毫相光，照东方万八千世界，靡不周遍；下至阿鼻地狱，上至阿迦尼吒天。于此世界，尽见彼土六趣众生
      。又见彼土，现在诸佛。及闻诸佛所说经法。并见彼诸比丘、比丘尼，优婆塞、优婆夷，诸修行得道者。复见诸菩萨摩诃萨，种种因缘、种种信解、种种相貌，行菩萨道
      。复见诸佛般涅槃者；复见诸佛般涅槃后，以佛舍利起七宝塔。
    </p>

    <p>
      尔时，弥勒菩萨作是念：今者世尊现神变相，以何因缘而有此瑞？今佛世尊入于三昧，是不可思议，现希有事，当以问谁？谁能答者？复作此念：是文殊师利法王之子，已曾亲近供养过去无量诸佛，必应见此希有之相，我今当问。尔时比丘、比丘尼，优婆塞、优婆夷，及诸天龙鬼神等，咸作此念：是佛光明神通之相，今当问谁？尔时，弥勒菩萨欲自决疑；又观四众比丘、比丘尼，优婆塞、优婆夷，及诸天龙鬼神等，众会之心。而问文殊师利言：以何因缘而有此瑞，神通之相，放大光明，照于东方万八千土，悉见彼佛国界庄严？于是弥勒菩萨欲重宣此义，以偈问曰：
    </p>

    <div class="commentary">
      <span class="commentary__sentence">文殊师利</span>
      <span class="commentary__sentence">导师何故</span>
      <span class="commentary__sentence">眉间白毫</span>
      <span class="commentary__sentence">大光普照</span>
      <span class="commentary__sentence">雨曼陀罗</span>
      <span class="commentary__sentence">曼殊沙华</span>
      <span class="commentary__sentence">栴檀香风</span>
      <span class="commentary__sentence">悦可众心</span>
      <span class="commentary__sentence">以是因缘</span>
      <span class="commentary__sentence">地皆严净</span>
      <span class="commentary__sentence">而此世界</span>
      <span class="commentary__sentence">六种震动</span>
      <span class="commentary__sentence">时四部众</span>
      <span class="commentary__sentence">咸皆欢喜</span>
      <span class="commentary__sentence">身意快然</span>
      <span class="commentary__sentence">得未曾有</span>
      <span class="commentary__sentence">眉间光明</span>
      <span class="commentary__sentence">照于东方</span>
      <span class="commentary__sentence">万八千土</span>
      <span class="commentary__sentence">皆如金色</span>
      <span class="commentary__sentence">从阿鼻狱</span>
      <span class="commentary__sentence">上至有顶</span>
      <span class="commentary__sentence">诸世界中</span>
      <span class="commentary__sentence">六道众生</span>
      <span class="commentary__sentence">生死所趣</span>
      <span class="commentary__sentence">善恶业缘</span>
      <span class="commentary__sentence">受报好丑</span>
      <span class="commentary__sentence">于此悉见</span>
      <span class="commentary__sentence">又睹诸佛</span>
      <span class="commentary__sentence">圣主师子</span>
      <span class="commentary__sentence">演说经典</span>
      <span class="commentary__sentence">微妙第一</span>
      <span class="commentary__sentence">其声清净</span>
      <span class="commentary__sentence">出柔软音</span>
      <span class="commentary__sentence">教诸菩萨</span>
      <span class="commentary__sentence">无数亿万</span>
      <span class="commentary__sentence">梵音深妙</span>
      <span class="commentary__sentence">令人乐闻</span>
      <span class="commentary__sentence">各于世界</span>
      <span class="commentary__sentence">讲说正法</span>
      <span class="commentary__sentence">种种因缘</span>
      <span class="commentary__sentence">以无量喻</span>
      <span class="commentary__sentence">照明佛法</span>
      <span class="commentary__sentence">开悟众生</span>
      <span class="commentary__sentence">若人遭苦</span>
      <span class="commentary__sentence">厌老病死</span>
      <span class="commentary__sentence">为说涅槃</span>
      <span class="commentary__sentence">尽诸苦际</span>
      <span class="commentary__sentence">若人有福</span>
      <span class="commentary__sentence">曾供养佛</span>
      <span class="commentary__sentence">志求胜法</span>
      <span class="commentary__sentence">为说缘觉</span>
      <span class="commentary__sentence">若有佛子</span>
      <span class="commentary__sentence">修种种行</span>
      <span class="commentary__sentence">求无上慧</span>
      <span class="commentary__sentence">为说净道</span>
      <span class="commentary__sentence">文殊师利</span>
      <span class="commentary__sentence">我住于此</span>
      <span class="commentary__sentence">见闻若斯</span>
      <span class="commentary__sentence">及千亿事</span>
      <span class="commentary__sentence">如是众多</span>
      <span class="commentary__sentence">今当略说</span>
      <span class="commentary__sentence">我见彼土</span>
      <span class="commentary__sentence">恒沙菩萨</span>
      <span class="commentary__sentence">种种因缘</span>
      <span class="commentary__sentence">而求佛道</span>
      <span class="commentary__sentence">或有行施</span>
      <span class="commentary__sentence">金银珊瑚</span>
      <span class="commentary__sentence">真珠摩尼</span>
      <span class="commentary__sentence">砗磲玛瑙</span>
      <span class="commentary__sentence">金刚诸珍</span>
      <span class="commentary__sentence">奴婢车乘</span>
      <span class="commentary__sentence">宝饰辇舆</span>
      <span class="commentary__sentence">欢喜布施</span>
      <span class="commentary__sentence">回向佛道</span>
      <span class="commentary__sentence">愿得是乘</span>
      <span class="commentary__sentence">三界第一</span>
      <span class="commentary__sentence">诸佛所叹</span>
      <span class="commentary__sentence">或有菩萨</span>
      <span class="commentary__sentence">驷马宝车</span>
      <span class="commentary__sentence">栏楯华盖</span>
      <span class="commentary__sentence">轩饰布施</span>
      <span class="commentary__sentence">复见菩萨</span>
      <span class="commentary__sentence">身肉手足</span>
      <span class="commentary__sentence">及妻子施</span>
      <span class="commentary__sentence">求无上道</span>
      <span class="commentary__sentence">又见菩萨</span>
      <span class="commentary__sentence">头目身体</span>
      <span class="commentary__sentence">欣乐施与</span>
      <span class="commentary__sentence">求佛智慧</span>
      <span class="commentary__sentence">文殊师利</span>
      <span class="commentary__sentence">我见诸王</span>
      <span class="commentary__sentence">往诣佛所</span>
      <span class="commentary__sentence">问无上道</span>
      <span class="commentary__sentence">便舍乐土</span>
      <span class="commentary__sentence">宫殿臣妾</span>
      <span class="commentary__sentence">剃除须发</span>
      <span class="commentary__sentence">而被法服</span>
      <span class="commentary__sentence">或见菩萨</span>
      <span class="commentary__sentence">而作比丘</span>
      <span class="commentary__sentence">独处闲静</span>
      <span class="commentary__sentence">乐诵经典</span>
      <span class="commentary__sentence">又见菩萨</span>
      <span class="commentary__sentence">勇猛精进</span>
      <span class="commentary__sentence">入于深山</span>
      <span class="commentary__sentence">思惟佛道</span>
      <span class="commentary__sentence">又见离欲</span>
      <span class="commentary__sentence">常处空闲</span>
      <span class="commentary__sentence">深修禅定</span>
      <span class="commentary__sentence">得五神通</span>
      <span class="commentary__sentence">又见菩萨</span>
      <span class="commentary__sentence">安禅合掌</span>
      <span class="commentary__sentence">以千万偈</span>
      <span class="commentary__sentence">赞诸法王</span>
      <span class="commentary__sentence">复见菩萨</span>
      <span class="commentary__sentence">智深志固</span>
      <span class="commentary__sentence">能问诸佛</span>
      <span class="commentary__sentence">闻悉受持</span>
      <span class="commentary__sentence">又见佛子</span>
      <span class="commentary__sentence">定慧具足</span>
      <span class="commentary__sentence">以无量喻</span>
      <span class="commentary__sentence">为众讲法</span>
      <span class="commentary__sentence">欣乐说法</span>
      <span class="commentary__sentence">化诸菩萨</span>
      <span class="commentary__sentence">破魔兵众</span>
      <span class="commentary__sentence">而击法鼓</span>
      <span class="commentary__sentence">又见菩萨</span>
      <span class="commentary__sentence">寂然宴默</span>
      <span class="commentary__sentence">天龙恭敬</span>
      <span class="commentary__sentence">不以为喜</span>
      <span class="commentary__sentence">又见菩萨</span>
      <span class="commentary__sentence">处林放光</span>
      <span class="commentary__sentence">济地狱苦</span>
      <span class="commentary__sentence">令入佛道</span>
      <span class="commentary__sentence">又见佛子</span>
      <span class="commentary__sentence">未尝睡眠</span>
      <span class="commentary__sentence">经行林中</span>
      <span class="commentary__sentence">勤求佛道</span>
      <span class="commentary__sentence">又见具戒</span>
      <span class="commentary__sentence">威仪无缺</span>
      <span class="commentary__sentence">净如宝珠</span>
      <span class="commentary__sentence">以求佛道</span>
      <span class="commentary__sentence">又见佛子</span>
      <span class="commentary__sentence">住忍辱力</span>
      <span class="commentary__sentence">增上慢人</span>
      <span class="commentary__sentence">恶骂捶打</span>
      <span class="commentary__sentence">皆悉能忍</span>
      <span class="commentary__sentence">以求佛道</span>
      <span class="commentary__sentence">又见菩萨</span>
      <span class="commentary__sentence">离诸戏笑</span>
      <span class="commentary__sentence">及痴眷属</span>
      <span class="commentary__sentence">亲近智者</span>
      <span class="commentary__sentence">一心除乱</span>
      <span class="commentary__sentence">摄念山林</span>
      <span class="commentary__sentence">亿千万岁</span>
      <span class="commentary__sentence">以求佛道</span>
      <span class="commentary__sentence">或见菩萨</span>
      <span class="commentary__sentence">肴膳饮食</span>
      <span class="commentary__sentence">百种汤药</span>
      <span class="commentary__sentence">施佛及僧</span>
      <span class="commentary__sentence">名衣上服</span>
      <span class="commentary__sentence">价值千万</span>
      <span class="commentary__sentence">或无价衣</span>
      <span class="commentary__sentence">施佛及僧</span>
      <span class="commentary__sentence">千万亿种</span>
      <span class="commentary__sentence">栴檀宝舍</span>
      <span class="commentary__sentence">众妙卧具</span>
      <span class="commentary__sentence">施佛及僧</span>
      <span class="commentary__sentence">清净园林</span>
      <span class="commentary__sentence">华果茂盛</span>
      <span class="commentary__sentence">流泉浴池</span>
      <span class="commentary__sentence">施佛及僧</span>
      <span class="commentary__sentence">如是等施</span>
      <span class="commentary__sentence">种种微妙</span>
      <span class="commentary__sentence">欢喜无厌</span>
      <span class="commentary__sentence">求无上道</span>
      <span class="commentary__sentence">或有菩萨</span>
      <span class="commentary__sentence">说寂灭法</span>
      <span class="commentary__sentence">种种教诏</span>
      <span class="commentary__sentence">无数众生</span>
      <span class="commentary__sentence">或见菩萨</span>
      <span class="commentary__sentence">观诸法性</span>
      <span class="commentary__sentence">无有二相</span>
      <span class="commentary__sentence">犹如虚空</span>
      <span class="commentary__sentence">又见佛子</span>
      <span class="commentary__sentence">心无所著</span>
      <span class="commentary__sentence">以此妙慧</span>
      <span class="commentary__sentence">求无上道</span>
      <span class="commentary__sentence">文殊师利</span>
      <span class="commentary__sentence">又有菩萨</span>
      <span class="commentary__sentence">佛灭度后</span>
      <span class="commentary__sentence">供养舍利</span>
      <span class="commentary__sentence">又见佛子</span>
      <span class="commentary__sentence">造诸塔庙</span>
      <span class="commentary__sentence">无数恒沙</span>
      <span class="commentary__sentence">严饰国界</span>
      <span class="commentary__sentence">宝塔高妙</span>
      <span class="commentary__sentence">五千由旬</span>
      <span class="commentary__sentence">纵广正等</span>
      <span class="commentary__sentence">二千由旬</span>
      <span class="commentary__sentence">一一塔庙</span>
      <span class="commentary__sentence">各千幢幡</span>
      <span class="commentary__sentence">珠交露幔</span>
      <span class="commentary__sentence">宝铃和鸣</span>
      <span class="commentary__sentence">诸天龙神</span>
      <span class="commentary__sentence">人及非人</span>
      <span class="commentary__sentence">香华伎乐</span>
      <span class="commentary__sentence">常以供养</span>
      <span class="commentary__sentence">文殊师利</span>
      <span class="commentary__sentence">诸佛子等</span>
      <span class="commentary__sentence">为供舍利</span>
      <span class="commentary__sentence">严饰塔庙</span>
      <span class="commentary__sentence">国界自然</span>
      <span class="commentary__sentence">殊特妙好</span>
      <span class="commentary__sentence">如天树王</span>
      <span class="commentary__sentence">其华开敷</span>
      <span class="commentary__sentence">佛放一光</span>
      <span class="commentary__sentence">我及众会</span>
      <span class="commentary__sentence">见此国界</span>
      <span class="commentary__sentence">种种殊妙</span>
      <span class="commentary__sentence">诸佛神力</span>
      <span class="commentary__sentence">智慧希有</span>
      <span class="commentary__sentence">放一净光</span>
      <span class="commentary__sentence">照无量国</span>
      <span class="commentary__sentence">我等见此</span>
      <span class="commentary__sentence">得未曾有</span>
      <span class="commentary__sentence">佛子文殊</span>
      <span class="commentary__sentence">愿决众疑</span>
      <span class="commentary__sentence">四众欣仰</span>
      <span class="commentary__sentence">瞻仁及我</span>
      <span class="commentary__sentence">世尊何故</span>
      <span class="commentary__sentence">放斯光明</span>
      <span class="commentary__sentence">佛子时答</span>
      <span class="commentary__sentence">决疑令喜</span>
      <span class="commentary__sentence">何所饶益</span>
      <span class="commentary__sentence">演斯光明</span>
      <span class="commentary__sentence">佛坐道场</span>
      <span class="commentary__sentence">所得妙法</span>
      <span class="commentary__sentence">为欲说此</span>
      <span class="commentary__sentence">为当授记</span>
      <span class="commentary__sentence">示诸佛土</span>
      <span class="commentary__sentence">众宝严净</span>
      <span class="commentary__sentence">及见诸佛</span>
      <span class="commentary__sentence">此非小缘</span>
      <span class="commentary__sentence">文殊当知</span>
      <span class="commentary__sentence">四众龙神</span>
      <span class="commentary__sentence">瞻察仁者</span>
      <span class="commentary__sentence">为说何等</span>
    </div>

    <p>
      尔时，文殊师利语弥勒菩萨摩诃萨，及诸大士：善男子等！如我惟忖，今佛世尊欲说大法，雨大法雨，吹大法螺，击大法鼓，演大法义。诸善男子！我于过去诸佛，曾见此瑞，放斯光已，即说大法。是故当知今佛现光，亦复如是；欲令众生，咸得闻知一切世间难信之法，故现斯瑞。诸善男子，如过去无量无边不可思议阿僧祇劫，尔时有佛，号日月灯明如来、应供、正遍知、明行足、善逝、世间解、无上士、调御丈夫、天人师、佛、世尊。演说正法，初善、中善、后善，其义深远，其语巧妙，纯一无杂，具足清白梵行之相。为求声闻者，说应四谛法；度生老病死，究竟涅槃。为求辟支佛者，说应十二因缘法。为诸菩萨，说应六波罗蜜；令得阿耨多罗三藐三菩提，成一切种智。次复有佛，亦名日月灯明。次复有佛，亦名日月灯明。如是二万佛皆同一字，号日月灯明，又同一姓，姓颇罗堕。弥勒当知！初佛后佛，皆同一字，名日月灯明；十号具足，所可说法，初中后善。
    </p>

    <p>
      其最后佛未出家时，有八王子：一名有意，二名善意，三名无量意，四名宝意，五名增意，六名除疑意，七名响意，八名法意；是八王子，威德自在，各领四天下。是诸王子，闻父出家，得阿耨多罗三藐三菩提；悉舍王位，亦随出家，发大乘意，常修梵行，皆为法师，已于千万佛所，植诸善本。是时，日月灯明佛说大乘经，名无量义，教菩萨法，佛所护念。说是经已，即于大众中结跏趺坐，入于无量义处三昧，身心不动。是时，天雨曼陀罗华、摩诃曼陀罗华、曼殊沙华、摩诃曼殊沙华，而散佛上，及诸大众；普佛世界，六种震动。尔时会中，比丘、比丘尼，优婆塞、优婆夷，天、龙、夜叉、乾闼婆、阿修罗、迦楼罗、紧那罗、摩
      睺罗伽、人非人，及诸小王、转轮圣王等，是诸大众得未曾有，欢喜合掌，一心观佛。
    </p>

    <p>
      尔时，如来放眉间白毫相光，照东方万八千佛土，靡不周遍；如今所见，是诸佛土。弥勒当知！尔时会中有二十亿菩萨乐欲听法，是诸菩萨见此光明普照佛土，得未曾有，欲知此光所为因缘？时有菩萨名曰妙光，有八百弟子。是时日月灯明佛从三昧起；因妙光菩萨说大乘经，名妙法莲华，教菩萨法，佛所护念。六十小劫，不起于座。时会听者，亦坐一处，六十小劫，身心不动，听佛所说，谓如食顷；是时众中，无有一人，若身若心而生懈倦。日月灯明佛于六十小劫，说是经已；即于梵、魔、沙门、婆罗门，及天、人、阿修罗众中，而宣此言：如来于今日中夜，当入无余涅槃。
    </p>

    <p>
      时有菩萨名曰德藏，日月灯明佛即授其记，告诸比丘：是德藏菩萨次当作佛，号曰净身，多陀阿伽度阿罗诃三藐三佛陀。佛授记已，便于中夜，入无余涅槃。佛灭度后，妙光菩萨持妙法莲华经，满八十小劫，为人演说。日月灯明佛八子，皆师妙光；妙光教化，令其坚固阿耨多罗三藐三菩提。是诸王子，供养无量百千万亿佛已，皆成佛道；其最后成佛者，名曰然灯。八百弟子中有一人，号曰求名，贪着利养；虽复读诵众经而不通利，多所忘失，故号求名。是人亦以种诸善根因缘故，得值无量百千万亿诸佛，供养恭敬，尊重赞叹。弥勒当知！尔时妙光菩萨岂异人乎？我身是也。求名菩萨，汝身是也。今见此瑞与本无异，是故惟忖：今日如来当说大乘经，名妙法莲华，教菩萨法，佛所护念。尔时，文殊师利于大众中，欲重宣此义，而说偈言：
    </p>

    <div class="commentary">
      <span class="commentary__sentence">我念过去世</span>
      <span class="commentary__sentence">无量无数劫</span>
      <span class="commentary__sentence">有佛人中尊</span
      ><span class="commentary__sentence">号日月灯明</span>
      <span class="commentary__sentence">世尊演说法</span
      ><span class="commentary__sentence">度无量众生</span
      ><span class="commentary__sentence">无数亿菩萨</span
      ><span class="commentary__sentence">令入佛智慧</span>
      <span class="commentary__sentence">佛未出家时</span
      ><span class="commentary__sentence">所生八王子</span
      ><span class="commentary__sentence">见大圣出家</span
      ><span class="commentary__sentence">亦随修梵行</span>
      <span class="commentary__sentence">时佛说大乘</span
      ><span class="commentary__sentence">经名无量义</span
      ><span class="commentary__sentence">于诸大众中</span
      ><span class="commentary__sentence">而为广分别</span>
      <span class="commentary__sentence">佛说此经已</span
      ><span class="commentary__sentence">即于法座上</span
      ><span class="commentary__sentence">跏趺坐三昧</span
      ><span class="commentary__sentence">名无量义处</span>
      <span class="commentary__sentence">天雨曼陀华</span
      ><span class="commentary__sentence">天鼓自然鸣</span
      ><span class="commentary__sentence">诸天龙鬼神</span
      ><span class="commentary__sentence">供养人中尊</span>
      <span class="commentary__sentence">一切诸佛土</span
      ><span class="commentary__sentence">即时大震动</span
      ><span class="commentary__sentence">佛放眉间光</span
      ><span class="commentary__sentence">现诸希有事</span>
      <span class="commentary__sentence">此光照东方</span
      ><span class="commentary__sentence">万八千佛土</span
      ><span class="commentary__sentence">示一切众生</span
      ><span class="commentary__sentence">生死业报处</span>
      <span class="commentary__sentence">有见诸佛土</span
      ><span class="commentary__sentence">以众宝庄严</span
      ><span class="commentary__sentence">琉璃玻璃色</span
      ><span class="commentary__sentence">斯由佛光照</span>
      <span class="commentary__sentence">及见诸天人</span
      ><span class="commentary__sentence">龙神夜叉众</span
      ><span class="commentary__sentence">乾闼紧那罗</span
      ><span class="commentary__sentence">各供养其佛</span>
      <span class="commentary__sentence">又见诸如来</span
      ><span class="commentary__sentence">自然成佛道</span
      ><span class="commentary__sentence">身色如金山</span
      ><span class="commentary__sentence">端严甚微妙</span>
      <span class="commentary__sentence">如净琉璃中</span
      ><span class="commentary__sentence">内现真金像</span
      ><span class="commentary__sentence">世尊在大众</span
      ><span class="commentary__sentence">敷演深法义</span>
      <span class="commentary__sentence">一一诸佛土</span
      ><span class="commentary__sentence">声闻众无数</span
      ><span class="commentary__sentence">因佛光所照</span
      ><span class="commentary__sentence">悉见彼大众</span>
      <span class="commentary__sentence">或有诸比丘</span
      ><span class="commentary__sentence">在于山林中</span
      ><span class="commentary__sentence">精进持净戒</span
      ><span class="commentary__sentence">犹如护明珠</span>
      <span class="commentary__sentence">又见诸菩萨</span
      ><span class="commentary__sentence">行施忍辱等</span
      ><span class="commentary__sentence">其数如恒沙</span
      ><span class="commentary__sentence">斯由佛光照</span>
      <span class="commentary__sentence">又见诸菩萨</span
      ><span class="commentary__sentence">深入诸禅定</span
      ><span class="commentary__sentence">身心寂不动</span
      ><span class="commentary__sentence">以求无上道</span>
      <span class="commentary__sentence">又见诸菩萨</span
      ><span class="commentary__sentence">知法寂灭相</span
      ><span class="commentary__sentence">各于其国土</span
      ><span class="commentary__sentence">说法求佛道</span>
      <span class="commentary__sentence">尔时四部众</span
      ><span class="commentary__sentence">见日月灯佛</span
      ><span class="commentary__sentence">现大神通力</span
      ><span class="commentary__sentence">其心皆欢喜</span>
      <span class="commentary__sentence">各各自相问</span
      ><span class="commentary__sentence">是事何因缘</span>
      <span class="commentary__sentence">天人所奉尊</span
      ><span class="commentary__sentence">适从三昧起</span
      ><span class="commentary__sentence">赞妙光菩萨</span
      ><span class="commentary__sentence">汝为世间眼</span>
      <span class="commentary__sentence">一切所归信</span
      ><span class="commentary__sentence">能奉持法藏</span
      ><span class="commentary__sentence">如我所说法</span
      ><span class="commentary__sentence">唯汝能证知</span>
      <span class="commentary__sentence">世尊既赞叹</span
      ><span class="commentary__sentence">令妙光欢喜</span
      ><span class="commentary__sentence">说是法华经</span>
      <span class="commentary__sentence">满六十小劫</span
      ><span class="commentary__sentence">不起于此座</span
      ><span class="commentary__sentence">所说上妙法</span
      ><span class="commentary__sentence">是妙光法师</span
      ><span class="commentary__sentence">悉皆能受持</span>
      <span class="commentary__sentence">佛说是法华</span
      ><span class="commentary__sentence">令众欢喜已</span
      ><span class="commentary__sentence">寻即于是日</span
      ><span class="commentary__sentence">告于天人众</span>
      <span class="commentary__sentence">诸法实相义</span
      ><span class="commentary__sentence">已为汝等说</span
      ><span class="commentary__sentence">我今于中夜</span
      ><span class="commentary__sentence">当入于涅槃</span>
      <span class="commentary__sentence">汝一心精进</span
      ><span class="commentary__sentence">当离于放逸</span
      ><span class="commentary__sentence">诸佛甚难值</span
      ><span class="commentary__sentence">亿劫时一遇</span>
      <span class="commentary__sentence">世尊诸子等</span
      ><span class="commentary__sentence">闻佛入涅槃</span
      ><span class="commentary__sentence">各各怀悲恼</span
      ><span class="commentary__sentence">佛灭一何速</span>
      <span class="commentary__sentence">圣主法之王</span
      ><span class="commentary__sentence">安慰无量众</span
      ><span class="commentary__sentence">我若灭度时</span
      ><span class="commentary__sentence">汝等勿忧怖</span>
      <span class="commentary__sentence">是德藏菩萨</span
      ><span class="commentary__sentence">于无漏实相</span
      ><span class="commentary__sentence">心已得通达</span
      ><span class="commentary__sentence">其次当作佛</span>
      <span class="commentary__sentence">号曰为净身</span
      ><span class="commentary__sentence">亦度无量众</span>
      <span class="commentary__sentence">佛此夜灭度</span
      ><span class="commentary__sentence">如薪尽火灭</span
      ><span class="commentary__sentence">分布诸舍利</span
      ><span class="commentary__sentence">而起无量塔</span>
      <span class="commentary__sentence">比丘比丘尼</span
      ><span class="commentary__sentence">其数如恒沙</span
      ><span class="commentary__sentence">倍复加精进</span
      ><span class="commentary__sentence">以求无上道</span>
      <span class="commentary__sentence">是妙光法师</span
      ><span class="commentary__sentence">奉持佛法藏</span
      ><span class="commentary__sentence">八十小劫中</span
      ><span class="commentary__sentence">广宣法华经</span>
      <span class="commentary__sentence">是诸八王子</span
      ><span class="commentary__sentence">妙光所开化</span
      ><span class="commentary__sentence">坚固无上道</span
      ><span class="commentary__sentence">当见无数佛</span>
      <span class="commentary__sentence">供养诸佛已</span
      ><span class="commentary__sentence">随顺行大道</span
      ><span class="commentary__sentence">相继得成佛</span
      ><span class="commentary__sentence">转次而授记</span>
      <span class="commentary__sentence">最后天中天</span
      ><span class="commentary__sentence">号曰燃灯佛</span
      ><span class="commentary__sentence">诸仙之导师</span
      ><span class="commentary__sentence">度脱无量众</span>
      <span class="commentary__sentence">是妙光法师</span
      ><span class="commentary__sentence">时有一弟子</span
      ><span class="commentary__sentence">心常怀懈怠</span
      ><span class="commentary__sentence">贪着于名利</span>
      <span class="commentary__sentence">求名利无厌</span
      ><span class="commentary__sentence">多游族姓家</span
      ><span class="commentary__sentence">弃舍所习诵</span
      ><span class="commentary__sentence">废忘不通利</span>
      <span class="commentary__sentence">以是因缘故</span
      ><span class="commentary__sentence">号之为求名</span
      ><span class="commentary__sentence">亦行众善业</span
      ><span class="commentary__sentence">得见无数佛</span>
      <span class="commentary__sentence">供养于诸佛</span
      ><span class="commentary__sentence">随顺行大道</span
      ><span class="commentary__sentence">具六波罗蜜</span
      ><span class="commentary__sentence">今见释师子</span>
      <span class="commentary__sentence">其后当作佛</span
      ><span class="commentary__sentence">号名曰弥勒</span
      ><span class="commentary__sentence">广度诸众生</span
      ><span class="commentary__sentence">其数无有量</span>
      <span class="commentary__sentence">彼佛灭度后</span
      ><span class="commentary__sentence">懈怠者汝是</span
      ><span class="commentary__sentence">妙光法师者</span
      ><span class="commentary__sentence">今则我身是</span>
      <span class="commentary__sentence">我见灯明佛</span
      ><span class="commentary__sentence">本光瑞如此</span
      ><span class="commentary__sentence">以是知今佛</span
      ><span class="commentary__sentence">欲说法华经</span>
      <span class="commentary__sentence">今相如本瑞</span
      ><span class="commentary__sentence">是诸佛方便</span
      ><span class="commentary__sentence">今佛放光明</span
      ><span class="commentary__sentence">助发实相义</span>
      <span class="commentary__sentence">诸人今当知</span
      ><span class="commentary__sentence">合掌一心待</span
      ><span class="commentary__sentence">佛当雨法雨</span
      ><span class="commentary__sentence">充足求道者</span>
      <span class="commentary__sentence">诸求三乘人</span
      ><span class="commentary__sentence">若有疑悔者</span
      ><span class="commentary__sentence">佛当为除断</span
      ><span class="commentary__sentence">令尽无有余</span>
    </div>

    <div class="menu"><a href="index.html">目录</a></div>
  </body>
</html>
