<div class="menu"><a href="/lotus-sutra/#/table-of-contents">目录</a></div>
<hgroup>
  <h2>卷第一</h2>
  <h1>方便品第二</h1>
</hgroup>
<p>
  尔时，世尊从三昧安详而起，告舍利弗：诸佛智慧甚深无量，其智慧门，难解难入，一切声闻、辟支佛所不能知。所以者何？佛曾亲近百千万亿无数诸佛，尽行诸佛无量道法，勇猛精进，名称普
  闻。成就甚深未曾有法，随宜所说，意趣难解。
</p>
<p>
  舍利弗！吾从成佛以来，种种因缘，种种譬喻，广演言教，无数方便引导众生，令离诸着。所以者何？如来方便知见波罗蜜，皆已具足。舍利弗！如来知见，广大深远。无量无碍，力无所畏；禅定解脱三昧，深入无际，成就一切未曾有法。舍利弗！如来能种种分别，巧说诸法，言辞柔软，悦可众心。舍利弗！取要言之，无量无边未曾有法，佛悉成就。
</p>
<p>
  止！舍利弗！不须复说。所以者何？佛所成就第一稀有难解之法，唯佛与佛乃能究尽诸法实相；所谓诸法，如是相、如是性、如是体、如是力、如是作、如是因、如是缘、如是果、如是报、如是本末究竟等。尔时，世尊欲重宣此义，而说偈言：
</p>
<div class="commentary">
  <span class="commentary__sentence">世雄不可量</span
  ><span class="commentary__sentence">诸天及世人</span
  ><span class="commentary__sentence">一切众生类</span
  ><span class="commentary__sentence">无能知佛者</span>
  <span class="commentary__sentence">佛力无所畏</span
  ><span class="commentary__sentence">解脱诸三昧</span
  ><span class="commentary__sentence">及佛诸余法</span
  ><span class="commentary__sentence">无能测量者</span>
  <span class="commentary__sentence">本从无数佛</span
  ><span class="commentary__sentence">具足行诸道</span
  ><span class="commentary__sentence">甚深微妙法</span
  ><span class="commentary__sentence">难见难可了</span>
  <span class="commentary__sentence">于无量亿劫</span
  ><span class="commentary__sentence">行此诸道已</span
  ><span class="commentary__sentence">道场得成果</span
  ><span class="commentary__sentence">我已悉知见</span>
  <span class="commentary__sentence">如是大果报</span
  ><span class="commentary__sentence">种种性相义</span
  ><span class="commentary__sentence">我及十方佛</span
  ><span class="commentary__sentence">乃能知是事</span>
  <span class="commentary__sentence">是法不可示</span
  ><span class="commentary__sentence">言辞相寂灭</span
  ><span class="commentary__sentence">诸余众生类</span
  ><span class="commentary__sentence">无有能得解</span>
  <span class="commentary__sentence">除诸菩萨众</span
  ><span class="commentary__sentence">信力坚固者</span
  ><span class="commentary__sentence">诸佛弟子众</span
  ><span class="commentary__sentence">曾供养诸佛</span>
  <span class="commentary__sentence">一切漏已尽</span
  ><span class="commentary__sentence">住是最后身</span
  ><span class="commentary__sentence">如是诸人等</span
  ><span class="commentary__sentence">其力所不堪</span>
  <span class="commentary__sentence">假使满世间</span
  ><span class="commentary__sentence">皆如舍利弗</span
  ><span class="commentary__sentence">尽思共度量</span
  ><span class="commentary__sentence">不能测佛智</span>
  <span class="commentary__sentence">正使满十方</span
  ><span class="commentary__sentence">皆如舍利弗</span
  ><span class="commentary__sentence">及余诸弟子</span
  ><span class="commentary__sentence">亦满十方刹</span>
  <span class="commentary__sentence">尽思共度量</span
  ><span class="commentary__sentence">亦复不能知</span>
  <span class="commentary__sentence">辟支佛利智</span
  ><span class="commentary__sentence">无漏最后身</span
  ><span class="commentary__sentence">亦满十方界</span
  ><span class="commentary__sentence">其数如竹林</span>
  <span class="commentary__sentence">斯等共一心</span
  ><span class="commentary__sentence">于亿无量劫</span
  ><span class="commentary__sentence">欲思佛实智</span
  ><span class="commentary__sentence">莫能知少分</span>
  <span class="commentary__sentence">新发意菩萨</span
  ><span class="commentary__sentence">供养无数佛</span
  ><span class="commentary__sentence">了达诸义趣</span
  ><span class="commentary__sentence">又能善说法</span>
  <span class="commentary__sentence">如稻麻竹苇</span
  ><span class="commentary__sentence">充满十方刹</span
  ><span class="commentary__sentence">一心以妙智</span
  ><span class="commentary__sentence">于恒河沙劫</span>
  <span class="commentary__sentence">咸皆共思量</span
  ><span class="commentary__sentence">不能知佛智</span>
  <span class="commentary__sentence">不退诸菩萨</span
  ><span class="commentary__sentence">其数如恒沙</span
  ><span class="commentary__sentence">一心共思求</span
  ><span class="commentary__sentence">亦复不能知</span>
  <span class="commentary__sentence">又告舍利弗</span
  ><span class="commentary__sentence">无漏不思议</span
  ><span class="commentary__sentence">甚深微妙法</span
  ><span class="commentary__sentence">我今已具得</span>
  <span class="commentary__sentence">唯我知是相</span
  ><span class="commentary__sentence">十方佛亦然</span>
  <span class="commentary__sentence">舍利弗当知</span
  ><span class="commentary__sentence">诸佛语无异</span
  ><span class="commentary__sentence">于佛所说法</span
  ><span class="commentary__sentence">当生大信力</span>
  <span class="commentary__sentence">世尊法久后</span
  ><span class="commentary__sentence">要当说真实</span>
  <span class="commentary__sentence">告诸声闻众</span
  ><span class="commentary__sentence">及求缘觉乘</span
  ><span class="commentary__sentence">我令脱苦缚</span
  ><span class="commentary__sentence">逮得涅槃者</span>
  <span class="commentary__sentence">佛以方便力</span
  ><span class="commentary__sentence">示以三乘教</span
  ><span class="commentary__sentence">众生处处着</span
  ><span class="commentary__sentence">引之令得出</span>
</div>
<p>
  尔时，大众中有诸声闻、漏尽阿罗汉，阿若憍陈如等千二百人；及发声闻辟支佛心，比丘、比丘尼、优婆塞、优婆夷，各作是念：今者世尊！何故殷勤称叹方便，而作是言。佛所得法，甚深难解，有所言说，意趣难知，一切声闻、辟支佛所不能及。佛说一解脱义，我等亦得此法到于涅槃，而今不知是义所趣。
</p>
<p>
  尔时，舍利弗知四众心疑，自亦未了，而白佛言：世尊！何因何缘，殷勤称叹诸佛第一方便，甚深微妙难解之法？我自昔来，未曾从佛闻如是说；今者，四众咸皆有疑。惟愿世尊，敷演斯事。世尊何故，殷勤称叹甚深微妙难解之法？尔时，舍利弗欲重宣此义，而说偈言：
</p>
<div class="commentary">
  <span class="commentary__sentence">慧日大圣尊</span
  ><span class="commentary__sentence">久乃说是法</span>
  <span class="commentary__sentence">自说得如是</span
  ><span class="commentary__sentence">力无畏三昧</span
  ><span class="commentary__sentence">禅定解脱等</span
  ><span class="commentary__sentence">不可思议法</span>
  <span class="commentary__sentence">道场所得法</span
  ><span class="commentary__sentence">无能发问者</span
  ><span class="commentary__sentence">我意难可测</span
  ><span class="commentary__sentence">亦无能问者</span>
  <span class="commentary__sentence">无问而自说</span
  ><span class="commentary__sentence">称叹所行道</span
  ><span class="commentary__sentence">智慧甚微妙</span
  ><span class="commentary__sentence">诸佛之所得</span>
  <span class="commentary__sentence">无漏诸罗汉</span
  ><span class="commentary__sentence">及求涅槃者</span
  ><span class="commentary__sentence">今皆堕疑网</span
  ><span class="commentary__sentence">佛何故说是</span>
  <span class="commentary__sentence">其求缘觉者</span
  ><span class="commentary__sentence">比丘比丘尼</span
  ><span class="commentary__sentence">诸天龙鬼神</span
  ><span class="commentary__sentence">及乾闼婆等</span>
  <span class="commentary__sentence">相视怀犹豫</span
  ><span class="commentary__sentence">瞻仰两足尊</span
  ><span class="commentary__sentence">是事为云何</span
  ><span class="commentary__sentence">愿佛为解说</span>
  <span class="commentary__sentence">于诸声闻众</span
  ><span class="commentary__sentence">佛说我第一</span
  ><span class="commentary__sentence">我今自于智</span
  ><span class="commentary__sentence">疑惑不能了</span>
  <span class="commentary__sentence">为是究竟法</span
  ><span class="commentary__sentence">为是所行道</span>
  <span class="commentary__sentence">佛口所生子</span
  ><span class="commentary__sentence">合掌瞻仰待</span
  ><span class="commentary__sentence">愿出微妙音</span
  ><span class="commentary__sentence">时为如实说</span>
  <span class="commentary__sentence">诸天龙神等</span
  ><span class="commentary__sentence">其数如恒沙</span
  ><span class="commentary__sentence">求佛诸菩萨</span
  ><span class="commentary__sentence">大数有八万</span>
  <span class="commentary__sentence">又诸万亿国</span
  ><span class="commentary__sentence">转轮圣王至</span
  ><span class="commentary__sentence">合掌以敬心</span
  ><span class="commentary__sentence">欲闻具足道</span>
</div>
<p>
  尔时，佛告舍利弗：止！止！不须复说。若说是事，一切世间诸天及人，皆当惊疑。舍利弗重白佛言：世尊！惟愿说之！惟愿说之！所以者何？是会无数百千万亿阿僧祇众生，曾见诸佛，诸根猛利，智慧明了，闻佛所说，则能敬信。尔时，舍利弗欲重宣此义，而说偈言：
</p>
<div class="commentary">
  <span class="commentary__sentence">法王无上尊</span
  ><span class="commentary__sentence">惟说愿勿虑</span
  ><span class="commentary__sentence">是会无量众</span
  ><span class="commentary__sentence">有能敬信者</span>
</div>
<p>
  佛复止舍利弗：若说是事，一切世间天人阿修罗，皆当惊疑；增上慢比丘，将坠于大坑。尔时，世尊重说偈言：
</p>
<div class="commentary">
  <span class="commentary__sentence">止止不须说</span
  ><span class="commentary__sentence">我法妙难思</span
  ><span class="commentary__sentence">诸增上慢者</span
  ><span class="commentary__sentence">闻必不敬信</span>
</div>
<p>
  尔时，舍利弗重白佛言：世尊！惟愿说之！惟愿说之！今此会中，如我等比，百千万亿，世世已曾从佛受化；如此人等必能敬信，长夜安隐，多所
  饶益。尔时，舍利弗欲重宣此义，而说偈言：
</p>
<div class="commentary">
  <span class="commentary__sentence">无上两足尊</span
  ><span class="commentary__sentence">愿说第一法</span
  ><span class="commentary__sentence">我为佛长子</span
  ><span class="commentary__sentence">惟垂分别说</span>
  <span class="commentary__sentence">是会无量众</span
  ><span class="commentary__sentence">能敬信此法</span
  ><span class="commentary__sentence">佛已曾世世</span
  ><span class="commentary__sentence">教化如是等</span>
  <span class="commentary__sentence">皆一心合掌</span
  ><span class="commentary__sentence">欲听受佛语</span
  ><span class="commentary__sentence">我等千二百</span
  ><span class="commentary__sentence">及余求佛者</span>
  <span class="commentary__sentence">愿为此众故</span
  ><span class="commentary__sentence">惟垂分别说</span
  ><span class="commentary__sentence">是等闻此法</span
  ><span class="commentary__sentence">则生大欢喜</span>
</div>
<p>
  尔时，世尊告舍利弗：汝已殷勤三请，岂得不说。汝今谛听，善思念之，吾当为汝分别解说。说此语时，会中有比丘、比丘尼、优婆塞、优婆夷五千人等，即从座起，礼佛而退。所以者何？此辈罪根深重，及增上慢，未得谓得，未证谓证，有如此失，是以不住。世尊默然而不制止。尔时，佛告舍利弗：我今此众，无复枝叶，纯有真实。舍利弗！如是增上慢人，退亦佳矣！汝今善听，当为汝说。舍利弗言：唯然，世尊！愿乐欲闻。
</p>
<p>
  佛告舍利弗：如是妙法，诸佛如来时乃说之；如优昙钵华，时一现耳。舍利弗！汝等当信佛之所说，言不虚妄。舍利弗！诸佛随宜说法，意趣难解。所以者何？我以无数方便、种种因缘、譬喻言辞，演说诸法
  。是法，非思量分别之所能解，唯有诸佛乃能知之。所以者何？诸佛世尊，唯以一大事因缘故，出现于世。舍利弗！云何名诸佛世尊，唯以一大事因缘故，出现于世？诸佛世尊，欲令众生开佛知见，使得清净故，出现于世；欲示众生佛之知见故，出现于世；欲令众生悟佛知见故，出现于世；欲令众生入佛知见道故，出现于世。舍利弗！是为诸佛以一大事因缘故，出现于世。
</p>
<p>
  佛告舍利弗！诸佛如来，但教化菩萨，诸有所作，常为一事，唯以佛之知见，示悟众生。舍利弗！如来但以一佛乘故，为众生说法，无有余乘，若二若三。舍利弗！一切十方诸佛，法亦如是。舍利弗！过去诸佛，以无量无数方便、种种因缘、譬喻言辞，而为众生演说诸法，是法皆为一佛乘故。是诸众生，从诸佛闻法，究竟皆得一切种智。舍利弗！未来诸佛当出于世，亦以无量无数方便
  、种种因缘、譬喻言辞，而为众生演说诸法，是法皆为一佛乘故。是诸众生，从佛闻法，究竟皆得一切种智。舍利佛！现在十方无量百千万亿佛土中，诸佛世尊，多所饶益，安乐众生；是诸佛，亦以无量无数方便、种种因缘、譬喻言辞，而为众生演说诸法，是法皆为一佛乘故。是诸众生，从佛闻法，究竟皆得一切种智。
</p>
<p>
  舍利弗！是诸佛但教化菩萨，欲以佛之知见示众生故，欲以佛之知见悟众生故，欲令众生入佛之知见故。舍利弗！我今亦复如是，知诸众生有种种欲，深心所著；随其本性，以种种因缘、譬喻言辞、方便力，而为说法。舍利佛！如此，皆为得一佛乘、一切种智故。舍利弗！十方世界中，尚无二乘，何况有三。
</p>
<p>
  舍利弗！诸佛出于五浊恶世，所谓劫浊、烦恼浊、众生浊、见浊、命浊。如是，舍利弗！劫浊乱时，众生垢重，悭贪嫉妒，成就诸不善根故，诸佛以方便力，于一佛乘，分别说三。舍利弗！若我弟子，自谓阿罗汉、辟支佛者，不闻不知诸佛如来但教化菩萨事，此非佛弟子、非阿罗汉、非辟支佛。又舍利弗！是诸比丘、比丘尼，自谓已得阿罗汉，是最后身，究竟涅槃，便不复志求阿耨多罗三藐三菩提，当知此辈皆是增上慢人。所以者何？若有比丘实得阿罗汉，若不信此法，无有是处。除佛灭度后，现前无佛。所以者何？佛灭度后，如是等经，受持读诵解义者，是人难得。若遇余佛，于此法中，便得决了。舍利弗！汝等当一心信解、受持佛语。诸佛如来，言无虚妄；无有余乘，唯一佛乘。尔时，世尊欲重宣此义，而说偈言：
</p>
<div class="commentary">
  <span class="commentary__sentence">比丘比丘尼</span
  ><span class="commentary__sentence">有怀增上慢</span
  ><span class="commentary__sentence">优婆塞我慢</span
  ><span class="commentary__sentence">优婆夷不信</span>
  <span class="commentary__sentence">如是四众等</span
  ><span class="commentary__sentence">其数有五千</span
  ><span class="commentary__sentence">不自见其过</span
  ><span class="commentary__sentence">于戒有缺漏</span>
  <span class="commentary__sentence">护惜其瑕疵</span
  ><span class="commentary__sentence">是小智已出</span
  ><span class="commentary__sentence">众中之糟糠</span
  ><span class="commentary__sentence">佛威德故去</span>
  <span class="commentary__sentence">斯人鲜福德</span
  ><span class="commentary__sentence">不堪受是法</span
  ><span class="commentary__sentence">此众无枝叶</span
  ><span class="commentary__sentence">唯有诸真实</span>
  <span class="commentary__sentence">舍利弗善听</span
  ><span class="commentary__sentence">诸佛所得法</span
  ><span class="commentary__sentence">无量方便力</span
  ><span class="commentary__sentence">而为众生说</span>
  <span class="commentary__sentence">众生心所念</span
  ><span class="commentary__sentence">种种所行道</span
  ><span class="commentary__sentence">若干诸欲性</span
  ><span class="commentary__sentence">先世善恶业</span>
  <span class="commentary__sentence">佛悉知是已</span
  ><span class="commentary__sentence">以诸缘譬喻</span
  ><span class="commentary__sentence">言辞方便力</span
  ><span class="commentary__sentence">令一切欢喜</span>
  <span class="commentary__sentence">或说修多罗</span
  ><span class="commentary__sentence">伽陀及本事</span
  ><span class="commentary__sentence">本生未曾有</span
  ><span class="commentary__sentence">亦说于因缘</span>
  <span class="commentary__sentence">譬喻并祇夜</span
  ><span class="commentary__sentence">优波提舍经</span
  ><span class="commentary__sentence">钝根乐小法</span
  ><span class="commentary__sentence">贪着于生死</span>
  <span class="commentary__sentence">于诸无量佛</span
  ><span class="commentary__sentence">不行深妙道</span
  ><span class="commentary__sentence">众苦所恼乱</span
  ><span class="commentary__sentence">为是说涅槃</span>
  <span class="commentary__sentence">我设是方便</span
  ><span class="commentary__sentence">令得入佛慧</span
  ><span class="commentary__sentence">未曾说汝等</span
  ><span class="commentary__sentence">当得成佛道</span>
  <span class="commentary__sentence">所以未曾说</span
  ><span class="commentary__sentence">说时未至故</span
  ><span class="commentary__sentence">今正是其时</span
  ><span class="commentary__sentence">决定说大乘</span>
  <span class="commentary__sentence">我此九部法</span
  ><span class="commentary__sentence">随顺众生说</span
  ><span class="commentary__sentence">入大乘为本</span
  ><span class="commentary__sentence">以故说是经</span>
  <span class="commentary__sentence">有佛子心净</span
  ><span class="commentary__sentence">柔软亦利根</span
  ><span class="commentary__sentence">无量诸佛所</span
  ><span class="commentary__sentence">而行深妙道</span>
  <span class="commentary__sentence">为此诸佛子</span
  ><span class="commentary__sentence">说是大乘经</span
  ><span class="commentary__sentence">我记如是人</span
  ><span class="commentary__sentence">来世成佛道</span>
  <span class="commentary__sentence">以深心念佛</span
  ><span class="commentary__sentence">修持净戒故</span
  ><span class="commentary__sentence">此等闻得佛</span
  ><span class="commentary__sentence">大喜充遍身</span>
  <span class="commentary__sentence">佛知彼心行</span
  ><span class="commentary__sentence">故为说大乘</span
  ><span class="commentary__sentence">声闻若菩萨</span
  ><span class="commentary__sentence">闻我所说法</span>
  <span class="commentary__sentence">乃至于一偈</span
  ><span class="commentary__sentence">皆成佛无疑</span>
  <span class="commentary__sentence">十方佛土中</span
  ><span class="commentary__sentence">唯有一乘法</span
  ><span class="commentary__sentence">无二亦无三</span
  ><span class="commentary__sentence">除佛方便说</span>
  <span class="commentary__sentence">但以假名字</span
  ><span class="commentary__sentence">引导于众生</span
  ><span class="commentary__sentence">说佛智慧故</span
  ><span class="commentary__sentence">诸佛出于世</span>
  <span class="commentary__sentence">唯此一事实</span
  ><span class="commentary__sentence">余二则非真</span
  ><span class="commentary__sentence">终不以小乘</span
  ><span class="commentary__sentence">济度于众生</span>
  <span class="commentary__sentence">佛自住大乘</span
  ><span class="commentary__sentence">如其所得法</span
  ><span class="commentary__sentence">定慧力庄严</span
  ><span class="commentary__sentence">以此度众生</span>
  <span class="commentary__sentence">自证无上道</span
  ><span class="commentary__sentence">大乘平等法</span
  ><span class="commentary__sentence">若以小乘化</span
  ><span class="commentary__sentence">乃至于一人</span>
  <span class="commentary__sentence">我则堕悭贪</span
  ><span class="commentary__sentence">此事为不可</span>
  <span class="commentary__sentence">若人信归佛</span
  ><span class="commentary__sentence">如来不欺诳</span
  ><span class="commentary__sentence">亦无贪嫉意</span
  ><span class="commentary__sentence">断诸法中恶</span>
  <span class="commentary__sentence">故佛于十方</span
  ><span class="commentary__sentence">而独无所畏</span
  ><span class="commentary__sentence">我以相严身</span
  ><span class="commentary__sentence">光明照世间</span>
  <span class="commentary__sentence">无量所众尊</span
  ><span class="commentary__sentence">为说实相印</span>
  <span class="commentary__sentence">舍利弗当知</span
  ><span class="commentary__sentence">我本立誓愿</span
  ><span class="commentary__sentence">欲令一切众</span
  ><span class="commentary__sentence">如我等无异</span>
  <span class="commentary__sentence">如我昔所愿</span
  ><span class="commentary__sentence">今者已满足</span
  ><span class="commentary__sentence">化一切众生</span
  ><span class="commentary__sentence">皆令入佛道</span>
  <span class="commentary__sentence">若我遇众生</span
  ><span class="commentary__sentence">尽教以佛道</span
  ><span class="commentary__sentence">无智者错乱</span
  ><span class="commentary__sentence">迷惑不受教</span>
  <span class="commentary__sentence">我知此众生</span
  ><span class="commentary__sentence">未曾修善本</span
  ><span class="commentary__sentence">坚着于五欲</span
  ><span class="commentary__sentence">痴爱故生恼</span>
  <span class="commentary__sentence">以诸欲因缘</span
  ><span class="commentary__sentence">坠堕三恶道</span
  ><span class="commentary__sentence">轮回六趣中</span
  ><span class="commentary__sentence">备受诸苦毒</span>
  <span class="commentary__sentence">受胎之微形</span
  ><span class="commentary__sentence">世世常增长</span
  ><span class="commentary__sentence">薄德少福人</span
  ><span class="commentary__sentence">众苦所逼迫</span>
  <span class="commentary__sentence">入邪见稠林</span
  ><span class="commentary__sentence">若有若无等</span
  ><span class="commentary__sentence">依止此诸见</span
  ><span class="commentary__sentence">具足六十二</span>
  <span class="commentary__sentence">深着虚妄法</span
  ><span class="commentary__sentence">坚受不可舍</span
  ><span class="commentary__sentence">我慢自矜高</span
  ><span class="commentary__sentence">谄曲心不实</span>
  <span class="commentary__sentence">于千万亿劫</span
  ><span class="commentary__sentence">不闻佛名字</span
  ><span class="commentary__sentence">亦不闻正法</span
  ><span class="commentary__sentence">如是人难度</span>
  <span class="commentary__sentence">是故舍利弗</span
  ><span class="commentary__sentence">我为设方便</span
  ><span class="commentary__sentence">说诸尽苦道</span
  ><span class="commentary__sentence">示之以涅槃</span>
  <span class="commentary__sentence">我虽说涅槃</span
  ><span class="commentary__sentence">是亦非真灭</span
  ><span class="commentary__sentence">诸法从本来</span
  ><span class="commentary__sentence">常自寂灭相</span>
  <span class="commentary__sentence">佛子行道已</span
  ><span class="commentary__sentence">来世得作佛</span>
  <span class="commentary__sentence">我有方便力</span
  ><span class="commentary__sentence">开示三乘法</span
  ><span class="commentary__sentence">一切诸世尊</span
  ><span class="commentary__sentence">皆说一乘道</span>
  <span class="commentary__sentence">今此诸大众</span
  ><span class="commentary__sentence">皆应除疑惑</span
  ><span class="commentary__sentence">诸佛语无异</span
  ><span class="commentary__sentence">唯一无二乘</span>
  <span class="commentary__sentence">过去无数劫</span
  ><span class="commentary__sentence">无量灭度佛</span
  ><span class="commentary__sentence">百千万亿种</span
  ><span class="commentary__sentence">其数不可量</span>
  <span class="commentary__sentence">如是诸世尊</span
  ><span class="commentary__sentence">种种缘譬喻</span
  ><span class="commentary__sentence">无数方便力</span
  ><span class="commentary__sentence">演说诸法相</span>
  <span class="commentary__sentence">是诸世尊等</span
  ><span class="commentary__sentence">皆说一乘法</span
  ><span class="commentary__sentence">化无量众生</span
  ><span class="commentary__sentence">令入于佛道</span>
  <span class="commentary__sentence">又诸大圣主</span
  ><span class="commentary__sentence">知一切世间</span
  ><span class="commentary__sentence">天人群生类</span
  ><span class="commentary__sentence">深心之所欲</span>
  <span class="commentary__sentence">更以异方便</span
  ><span class="commentary__sentence">助显第一义</span>
  <span class="commentary__sentence">若有众生类</span
  ><span class="commentary__sentence">值诸过去佛</span
  ><span class="commentary__sentence">若闻法布施</span
  ><span class="commentary__sentence">或持戒忍辱</span>
  <span class="commentary__sentence">精进禅智等</span
  ><span class="commentary__sentence">种种修福慧</span
  ><span class="commentary__sentence">如是诸人等</span
  ><span class="commentary__sentence">皆已成佛道</span>
  <span class="commentary__sentence">诸佛灭度后</span
  ><span class="commentary__sentence">若人善软心</span
  ><span class="commentary__sentence">如是诸众生</span
  ><span class="commentary__sentence">皆已成佛道</span>
  <span class="commentary__sentence">诸佛灭度已</span
  ><span class="commentary__sentence">供养舍利者</span
  ><span class="commentary__sentence">起万亿种塔</span
  ><span class="commentary__sentence">金银及玻璃</span>
  <span class="commentary__sentence">砗磲与玛瑙</span
  ><span class="commentary__sentence">玫瑰琉璃珠</span
  ><span class="commentary__sentence">清净广严饰</span
  ><span class="commentary__sentence">庄校于诸塔</span>
  <span class="commentary__sentence">或有起石庙</span
  ><span class="commentary__sentence">栴檀及沉水</span
  ><span class="commentary__sentence">木榓并余材</span
  ><span class="commentary__sentence">砖瓦泥土等</span>
  <span class="commentary__sentence">若于旷野中</span
  ><span class="commentary__sentence">积土成佛庙</span
  ><span class="commentary__sentence">乃至童子戏</span
  ><span class="commentary__sentence">聚沙为佛塔</span>
  <span class="commentary__sentence">如是诸人等</span
  ><span class="commentary__sentence">皆已成佛道</span>
  <span class="commentary__sentence">若人为佛故</span
  ><span class="commentary__sentence">建立诸形像</span
  ><span class="commentary__sentence">刻雕成众相</span
  ><span class="commentary__sentence">皆已成佛道</span>
  <span class="commentary__sentence">或以七宝成</span
  ><span class="commentary__sentence">鍮鉐赤白铜</span
  ><span class="commentary__sentence">白镴及铅锡</span
  ><span class="commentary__sentence">铁木及与泥</span>
  <span class="commentary__sentence">或以胶漆布</span
  ><span class="commentary__sentence">严饰作佛像</span
  ><span class="commentary__sentence">如是诸人等</span
  ><span class="commentary__sentence">皆已成佛道</span>
  <span class="commentary__sentence">彩画作佛像</span
  ><span class="commentary__sentence">百福庄严相</span
  ><span class="commentary__sentence">自作若使人</span
  ><span class="commentary__sentence">皆已成佛道</span>
  <span class="commentary__sentence">乃至童子戏</span
  ><span class="commentary__sentence">若草木及笔</span
  ><span class="commentary__sentence">或以指爪甲</span
  ><span class="commentary__sentence">而画作佛像</span>
  <span class="commentary__sentence">如是诸人等</span
  ><span class="commentary__sentence">渐渐积功德</span
  ><span class="commentary__sentence">具足大悲心</span
  ><span class="commentary__sentence">皆已成佛道</span>
  <span class="commentary__sentence">但化诸菩萨</span
  ><span class="commentary__sentence">度脱无量众</span>
  <span class="commentary__sentence">若人于塔庙</span
  ><span class="commentary__sentence">宝像及画像</span
  ><span class="commentary__sentence">以华香幡盖</span
  ><span class="commentary__sentence">敬心而供养</span>
  <span class="commentary__sentence">若使人作乐</span
  ><span class="commentary__sentence">击鼓吹角贝</span
  ><span class="commentary__sentence">箫笛琴箜篌</span
  ><span class="commentary__sentence">琵琶铙铜钹</span>
  <span class="commentary__sentence">如是众妙音</span
  ><span class="commentary__sentence">尽持以供养</span>
  <span class="commentary__sentence">或以欢喜心</span
  ><span class="commentary__sentence">歌呗颂佛德</span
  ><span class="commentary__sentence">乃至一小音</span
  ><span class="commentary__sentence">皆已成佛道</span>
  <span class="commentary__sentence">若人散乱心</span
  ><span class="commentary__sentence">乃至以一华</span
  ><span class="commentary__sentence">供养于画像</span
  ><span class="commentary__sentence">渐见无数佛</span>
  <span class="commentary__sentence">或有人礼拜</span
  ><span class="commentary__sentence">或复但合掌</span
  ><span class="commentary__sentence">乃至举一手</span
  ><span class="commentary__sentence">或复小低头</span>
  <span class="commentary__sentence">以此供养像</span
  ><span class="commentary__sentence">渐见无量佛</span
  ><span class="commentary__sentence">自成无上道</span
  ><span class="commentary__sentence">广度无数众</span>
  <span class="commentary__sentence">入无余涅槃</span
  ><span class="commentary__sentence">如薪尽火灭</span>
  <span class="commentary__sentence">若人散乱心</span
  ><span class="commentary__sentence">入于塔庙中</span
  ><span class="commentary__sentence">一称南无佛</span
  ><span class="commentary__sentence">皆已成佛道</span>
  <span class="commentary__sentence">于诸过去佛</span
  ><span class="commentary__sentence">在世或灭后</span
  ><span class="commentary__sentence">若有闻是法</span
  ><span class="commentary__sentence">皆已成佛道</span>
  <span class="commentary__sentence">未来诸世尊</span
  ><span class="commentary__sentence">其数无有量</span
  ><span class="commentary__sentence">是诸如来等</span
  ><span class="commentary__sentence">亦方便说法</span>
  <span class="commentary__sentence">一切诸如来</span
  ><span class="commentary__sentence">以无量方便</span
  ><span class="commentary__sentence">度脱诸众生</span
  ><span class="commentary__sentence">入佛无漏智</span>
  <span class="commentary__sentence">若有闻法者</span
  ><span class="commentary__sentence">无一不成佛</span>
  <span class="commentary__sentence">诸佛本誓愿</span
  ><span class="commentary__sentence">我所行佛道</span
  ><span class="commentary__sentence">普欲令众生</span
  ><span class="commentary__sentence">亦同得此道</span>
  <span class="commentary__sentence">未来世诸佛</span
  ><span class="commentary__sentence">虽说百千亿</span
  ><span class="commentary__sentence">无数诸法门</span
  ><span class="commentary__sentence">其实为一乘</span>
  <span class="commentary__sentence">诸佛两足尊</span
  ><span class="commentary__sentence">知法常无性</span
  ><span class="commentary__sentence">佛种从缘起</span
  ><span class="commentary__sentence">是故说一乘</span>
  <span class="commentary__sentence">是法住法位</span
  ><span class="commentary__sentence">世间相常住</span
  ><span class="commentary__sentence">于道场知已</span
  ><span class="commentary__sentence">导师方便说</span>
  <span class="commentary__sentence">天人所供养</span
  ><span class="commentary__sentence">现在十方佛</span
  ><span class="commentary__sentence">其数如恒沙</span
  ><span class="commentary__sentence">出现于世间</span>
  <span class="commentary__sentence">安隐众生故</span
  ><span class="commentary__sentence">亦说如是法</span>
  <span class="commentary__sentence">知第一寂灭</span
  ><span class="commentary__sentence">以方便力故</span
  ><span class="commentary__sentence">虽示种种道</span
  ><span class="commentary__sentence">其实为佛乘</span>
  <span class="commentary__sentence">知众生诸行</span
  ><span class="commentary__sentence">深心之所念</span
  ><span class="commentary__sentence">过去所习业</span
  ><span class="commentary__sentence">欲性精进力</span>
  <span class="commentary__sentence">及诸根利钝</span
  ><span class="commentary__sentence">以种种因缘</span
  ><span class="commentary__sentence">譬喻亦言辞</span
  ><span class="commentary__sentence">随应方便说</span>
  <span class="commentary__sentence">今我亦如是</span
  ><span class="commentary__sentence">安隐众生故</span
  ><span class="commentary__sentence">以种种法门</span
  ><span class="commentary__sentence">宣示于佛道</span>
  <span class="commentary__sentence">我以智慧力</span
  ><span class="commentary__sentence">知众生性欲</span
  ><span class="commentary__sentence">方便说诸法</span
  ><span class="commentary__sentence">皆令得欢喜</span>
  <span class="commentary__sentence">舍利弗当知</span
  ><span class="commentary__sentence">我以佛眼观</span
  ><span class="commentary__sentence">见六道众生</span
  ><span class="commentary__sentence">贫穷无福慧</span>
  <span class="commentary__sentence">入生死险道</span
  ><span class="commentary__sentence">相续苦不断</span
  ><span class="commentary__sentence">深着于五欲</span
  ><span class="commentary__sentence">如牦牛爱尾</span>
  <span class="commentary__sentence">以贪爱自蔽</span
  ><span class="commentary__sentence">盲暝无所见</span>
  <span class="commentary__sentence">不求大势佛</span
  ><span class="commentary__sentence">及与断苦法</span
  ><span class="commentary__sentence">深入诸邪见</span
  ><span class="commentary__sentence">以苦欲舍苦</span>
  <span class="commentary__sentence">为是众生故</span
  ><span class="commentary__sentence">而起大悲心</span>
  <span class="commentary__sentence">我始坐道场</span
  ><span class="commentary__sentence">观树亦经行</span
  ><span class="commentary__sentence">于三七日中</span
  ><span class="commentary__sentence">思惟如是事</span>
  <span class="commentary__sentence">我所得智慧</span
  ><span class="commentary__sentence">微妙最第一</span>
  <span class="commentary__sentence">众生诸根钝</span
  ><span class="commentary__sentence">着乐痴所盲</span
  ><span class="commentary__sentence">如斯之等类</span
  ><span class="commentary__sentence">云何而可度</span>
  <span class="commentary__sentence">尔时诸梵王</span
  ><span class="commentary__sentence">及诸天帝释</span
  ><span class="commentary__sentence">护世四天王</span
  ><span class="commentary__sentence">及大自在天</span>
  <span class="commentary__sentence">并余诸天众</span
  ><span class="commentary__sentence">眷属百千万</span
  ><span class="commentary__sentence">恭敬合掌礼</span
  ><span class="commentary__sentence">请我转法轮</span>
  <span class="commentary__sentence">我即自思惟</span
  ><span class="commentary__sentence">若但赞佛乘</span
  ><span class="commentary__sentence">众生没在苦</span
  ><span class="commentary__sentence">不能信是法</span>
  <span class="commentary__sentence">破法不信故</span
  ><span class="commentary__sentence">坠于三恶道</span
  ><span class="commentary__sentence">我宁不说法</span
  ><span class="commentary__sentence">疾入于涅槃</span>
  <span class="commentary__sentence">寻念过去佛</span
  ><span class="commentary__sentence">所行方便力</span
  ><span class="commentary__sentence">我今所得道</span
  ><span class="commentary__sentence">亦应说三乘</span>
  <span class="commentary__sentence">作是思惟时</span
  ><span class="commentary__sentence">十方佛皆现</span
  ><span class="commentary__sentence">梵音慰喻我</span
  ><span class="commentary__sentence">善哉释迦文</span>
  <span class="commentary__sentence">第一之导师</span
  ><span class="commentary__sentence">得是无上法</span
  ><span class="commentary__sentence">随诸一切佛</span
  ><span class="commentary__sentence">而用方便力</span>
  <span class="commentary__sentence">我等亦皆得</span
  ><span class="commentary__sentence">最妙第一法</span
  ><span class="commentary__sentence">为诸众生类</span
  ><span class="commentary__sentence">分别说三乘</span>
  <span class="commentary__sentence">少智乐小法</span
  ><span class="commentary__sentence">不自信作佛</span
  ><span class="commentary__sentence">是故以方便</span
  ><span class="commentary__sentence">分别说诸果</span>
  <span class="commentary__sentence">虽复说三乘</span
  ><span class="commentary__sentence">但为教菩萨</span>
  <span class="commentary__sentence">舍利弗当知</span
  ><span class="commentary__sentence">我闻圣师子</span
  ><span class="commentary__sentence">深净微妙音</span
  ><span class="commentary__sentence">称南无诸佛</span>
  <span class="commentary__sentence">复作如是念</span
  ><span class="commentary__sentence">我出浊恶世</span
  ><span class="commentary__sentence">如诸佛所说</span
  ><span class="commentary__sentence">我亦随顺行</span>
  <span class="commentary__sentence">思惟是事已</span
  ><span class="commentary__sentence">即趣波罗奈</span
  ><span class="commentary__sentence">诸法寂灭相</span
  ><span class="commentary__sentence">不可以言宣</span>
  <span class="commentary__sentence">以方便力故</span
  ><span class="commentary__sentence">为五比丘说</span>
  <span class="commentary__sentence">是名转法轮</span
  ><span class="commentary__sentence">便有涅槃音</span
  ><span class="commentary__sentence">及以阿罗汉</span
  ><span class="commentary__sentence">法僧差别名</span>
  <span class="commentary__sentence">从久远劫来</span
  ><span class="commentary__sentence">赞示涅槃法</span
  ><span class="commentary__sentence">生死苦永尽</span
  ><span class="commentary__sentence">我常如是说</span>
  <span class="commentary__sentence">舍利弗当知</span
  ><span class="commentary__sentence">我见佛子等</span
  ><span class="commentary__sentence">志求佛道者</span
  ><span class="commentary__sentence">无量千万亿</span>
  <span class="commentary__sentence">咸以恭敬心</span
  ><span class="commentary__sentence">皆来至佛所</span
  ><span class="commentary__sentence">曾从诸佛闻</span
  ><span class="commentary__sentence">方便所说法</span>
  <span class="commentary__sentence">我即作是念</span
  ><span class="commentary__sentence">如来所以出</span
  ><span class="commentary__sentence">为说佛慧故</span
  ><span class="commentary__sentence">今正是其时</span>
  <span class="commentary__sentence">舍利弗当知</span
  ><span class="commentary__sentence">钝根小智人</span
  ><span class="commentary__sentence">着相憍慢者</span
  ><span class="commentary__sentence">不能信是法</span>
  <span class="commentary__sentence">今我喜无畏</span>
  <span class="commentary__sentence">于诸菩萨中</span
  ><span class="commentary__sentence">正直舍方便</span
  ><span class="commentary__sentence">但说无上道</span>
  <span class="commentary__sentence">菩萨闻是法</span
  ><span class="commentary__sentence">疑网皆已除</span
  ><span class="commentary__sentence">千二百罗汉</span
  ><span class="commentary__sentence">悉亦当作佛</span>
  <span class="commentary__sentence">如三世诸佛</span
  ><span class="commentary__sentence">说法之仪式</span
  ><span class="commentary__sentence">我今亦如是</span
  ><span class="commentary__sentence">说无分别法</span>
  <span class="commentary__sentence">诸佛兴出世</span
  ><span class="commentary__sentence">悬远值遇难</span
  ><span class="commentary__sentence">正使出于世</span
  ><span class="commentary__sentence">说是法复难</span>
  <span class="commentary__sentence">无量无数劫</span
  ><span class="commentary__sentence">闻是法亦难</span
  ><span class="commentary__sentence">能听是法者</span
  ><span class="commentary__sentence">斯人亦复难</span>
  <span class="commentary__sentence">譬如优昙华</span
  ><span class="commentary__sentence">一切皆爱乐</span
  ><span class="commentary__sentence">天人所希有</span
  ><span class="commentary__sentence">时时乃一出</span>
  <span class="commentary__sentence">闻法欢喜赞</span
  ><span class="commentary__sentence">乃至发一言</span
  ><span class="commentary__sentence">则为已供养</span
  ><span class="commentary__sentence">一切三世佛</span>
  <span class="commentary__sentence">是人甚希有</span
  ><span class="commentary__sentence">过于优昙华</span>
  <span class="commentary__sentence">汝等勿有疑</span
  ><span class="commentary__sentence">我为诸法王</span
  ><span class="commentary__sentence">普告诸大众</span
  ><span class="commentary__sentence">但以一乘道</span>
  <span class="commentary__sentence">教化诸菩萨</span
  ><span class="commentary__sentence">无声闻弟子</span>
  <span class="commentary__sentence">汝等舍利弗</span
  ><span class="commentary__sentence">声闻及菩萨</span
  ><span class="commentary__sentence">当知是妙法</span
  ><span class="commentary__sentence">诸佛之秘要</span>
  <span class="commentary__sentence">以五浊恶世</span
  ><span class="commentary__sentence">但乐着诸欲</span
  ><span class="commentary__sentence">如是等众生</span
  ><span class="commentary__sentence">终不求佛道</span>
  <span class="commentary__sentence">当来世恶人</span
  ><span class="commentary__sentence">闻佛说一乘</span
  ><span class="commentary__sentence">迷惑不信受</span
  ><span class="commentary__sentence">破法堕恶道</span>
  <span class="commentary__sentence">有惭愧清净</span
  ><span class="commentary__sentence">志求佛道者</span
  ><span class="commentary__sentence">当为如是等</span
  ><span class="commentary__sentence">广赞一乘道</span>
  <span class="commentary__sentence">舍利弗当知</span
  ><span class="commentary__sentence">诸佛法如是</span
  ><span class="commentary__sentence">以万亿方便</span
  ><span class="commentary__sentence">随宜而说法</span>
  <span class="commentary__sentence">其不习学者</span
  ><span class="commentary__sentence">不能晓了此</span>
  <span class="commentary__sentence">汝等既已知</span
  ><span class="commentary__sentence">诸佛世之师</span
  ><span class="commentary__sentence">随宜方便事</span
  ><span class="commentary__sentence">无复诸疑惑</span>
  <span class="commentary__sentence">心生大欢喜</span
  ><span class="commentary__sentence">自知当作佛</span>
</div>
<div class="menu"><a href="/lotus-sutra/#/table-of-contents">目录</a></div>
