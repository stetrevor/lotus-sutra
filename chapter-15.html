<!DOCTYPE html>
<html lang="zh">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <meta name="theme-color" content="#E7F0FA" />
    <link rel="stylesheet" href="style.css" />
    <title>大乘妙法莲花经 · 从地涌出品第十五</title>
  </head>
  <body>
    <div class="menu"><a href="index.html">目录</a></div>

    <hgroup>
      <h2>卷第五</h2>
      <h1>从地涌出品第十五</h1>
    </hgroup>

    <p>
      尔时，他方国土诸来菩萨摩诃萨，过八恒河沙数，于大众中起，合掌作礼，而白佛言：世尊！若听我等，于佛灭后，在此娑婆世界，勤加精进，护持读诵、书写、供养是经典者，当于此土而广说之。尔时，佛告诸菩萨摩诃萨众：止！善男子！不须汝等护持此经。所以者何？我娑婆世界，自有六万恒河沙等菩萨摩诃萨，一一菩萨，各有六万恒河沙眷属，是诸人等，能于我灭后，护持读诵广说此经。佛说是时，娑婆世界三千大千国土，地皆震裂，而于其中，有无量千万亿菩萨摩诃萨同时涌出。是诸菩萨，身皆金色，三十二相，无量光明，先尽在此娑婆世界之下，此界虚空中住。是诸菩萨，闻释迦牟尼佛所说音声，从下发来。一一菩萨，皆是大众唱导之首，各将六万恒河沙眷属，况将五万、四万、三万、二万、一万恒河沙等眷属者；况复乃至一恒河沙、半恒河沙、四分之一，乃至千万亿那由他分之一；况复千万亿那由他眷属；况复亿万眷属；况复千万、百万，乃至一万；况复一千、一百，乃至一十；况复将五、四、三、二、一弟子者；况复单己，乐远离行；如是等比，无量无边，算数譬喻所不能知。是诸菩萨从地出已，各诣虚空七宝妙塔多宝如来、释迦牟尼佛所；到已，向二世尊头面礼足。及至诸宝树下师子座上佛所，亦皆作礼，右绕三匝，合掌恭敬，以诸菩萨种种赞法而以赞叹，住在一面，欣乐瞻仰于二世尊。是诸菩萨摩诃萨，从初涌出，以诸菩萨种种赞法而赞于佛，如是时间，经五十小劫。是时，释迦牟尼佛默然而坐，及诸四众，亦皆默然，五十小劫，佛神力故，令诸大众谓如半日。尔时，四众亦以佛神力故，见诸菩萨，遍满无量百千万亿国土虚空。是菩萨众中，有四导师，一名上行，二名无边行，三名净行，四名安立行。是四菩萨，于其众中，最为上首、唱导之师；在大众前，各共合掌，观释迦牟尼佛，而问讯言：世尊！少病少恼，安乐行不？所应度者，受教易不？不令世尊生疲劳耶？尔时，四大菩萨而说偈言：
    </p>
    <div class="commentary">
      <span class="commentary__sentence">世尊安乐</span
      ><span class="commentary__sentence">少病少恼</span
      ><span class="commentary__sentence">教化众生</span
      ><span class="commentary__sentence">得无疲倦</span>
      <span class="commentary__sentence">又诸众生</span
      ><span class="commentary__sentence">受化易不</span
      ><span class="commentary__sentence">不令世尊</span
      ><span class="commentary__sentence">生疲劳耶</span>
    </div>
    <p>
      尔时，世尊于菩萨大众中，而作是言：如是！如是！诸善男子！如来安乐，少病少恼。诸众生等，易可化度，无有疲劳。所以者何？是诸众生，世世已来，常受我化，亦于过去诸佛恭敬尊重，种诸善根。此诸众生，始见我身，闻我所说，即皆信受，入如来慧。除先修习学小乘者，如是之人，我今亦令得闻是经，入于佛慧。尔时，诸大菩萨而说偈言：
    </p>
    <div class="commentary">
      <span class="commentary__sentence">善哉善哉</span
      ><span class="commentary__sentence">大雄世尊</span
      ><span class="commentary__sentence">诸众生等</span
      ><span class="commentary__sentence">易可化度</span>
      <span class="commentary__sentence">能问诸佛</span
      ><span class="commentary__sentence">甚深智慧</span
      ><span class="commentary__sentence">闻已信行</span
      ><span class="commentary__sentence">我等随喜</span>
    </div>
    <p>
      于时，世尊赞叹上首诸大菩萨：善哉！善哉！善男子！汝等能于如来发随喜心。尔时，弥勒菩萨及八千恒河沙诸菩萨众，皆作是念：我等从昔已来，不见不闻如是大菩萨摩诃萨众，从地涌出，住世尊前，合掌供养，问讯如来。时弥勒菩萨摩诃萨，知八千恒河沙诸菩萨等心之所念，并欲自决所疑，合掌向佛，以偈问曰：
    </p>
    <div class="commentary">
      <span class="commentary__sentence">无量千万亿</span
      ><span class="commentary__sentence">大众诸菩萨</span
      ><span class="commentary__sentence">昔所未曾见</span
      ><span class="commentary__sentence">愿两足尊说</span>
      <span class="commentary__sentence">是从何所来</span
      ><span class="commentary__sentence">以何因缘集</span
      ><span class="commentary__sentence">巨身大神通</span
      ><span class="commentary__sentence">智慧叵思议</span>
      <span class="commentary__sentence">其志念坚固</span
      ><span class="commentary__sentence">有大忍辱力</span
      ><span class="commentary__sentence">众生所乐见</span
      ><span class="commentary__sentence">为从何所来</span>
      <span class="commentary__sentence">一一诸菩萨</span
      ><span class="commentary__sentence">所将诸眷属</span
      ><span class="commentary__sentence">其数无有量</span
      ><span class="commentary__sentence">如恒河沙等</span>
      <span class="commentary__sentence">或有大菩萨</span
      ><span class="commentary__sentence">将六万恒沙</span
      ><span class="commentary__sentence">如是诸大众</span
      ><span class="commentary__sentence">一心求佛道</span>
      <span class="commentary__sentence">是诸大师等</span
      ><span class="commentary__sentence">六万恒河沙</span
      ><span class="commentary__sentence">俱来供养佛</span
      ><span class="commentary__sentence">及护持是经</span>
      <span class="commentary__sentence">将五万恒沙</span
      ><span class="commentary__sentence">其数过于是</span
      ><span class="commentary__sentence">四万及三万</span
      ><span class="commentary__sentence">二万至一万</span>
      <span class="commentary__sentence">一千一百等</span
      ><span class="commentary__sentence">乃至一恒沙</span
      ><span class="commentary__sentence">半及三四分</span
      ><span class="commentary__sentence">亿万分之一</span>
      <span class="commentary__sentence">千万那由他</span
      ><span class="commentary__sentence">万亿诸弟子</span
      ><span class="commentary__sentence">乃至于半亿</span
      ><span class="commentary__sentence">其数复过上</span>
      <span class="commentary__sentence">百万至一万</span
      ><span class="commentary__sentence">一千及一百</span
      ><span class="commentary__sentence">五十与一十</span
      ><span class="commentary__sentence">乃至三二一</span>
      <span class="commentary__sentence">单己无眷属</span
      ><span class="commentary__sentence">乐于独处者</span
      ><span class="commentary__sentence">俱来至佛所</span
      ><span class="commentary__sentence">其数转过上</span>
      <span class="commentary__sentence">如是诸大众</span
      ><span class="commentary__sentence">若人行筹数</span
      ><span class="commentary__sentence">过于恒沙劫</span
      ><span class="commentary__sentence">犹不能尽知</span>
      <span class="commentary__sentence">是诸大威德</span
      ><span class="commentary__sentence">精进菩萨众</span
      ><span class="commentary__sentence">谁为其说法</span
      ><span class="commentary__sentence">教化而成就</span>
      <span class="commentary__sentence">从谁初发心</span
      ><span class="commentary__sentence">称扬何佛法</span
      ><span class="commentary__sentence">受持行谁经</span
      ><span class="commentary__sentence">修习何佛道</span>
      <span class="commentary__sentence">如是诸菩萨</span
      ><span class="commentary__sentence">神通大智力</span
      ><span class="commentary__sentence">四方地震裂</span
      ><span class="commentary__sentence">皆从中涌出</span>
      <span class="commentary__sentence">世尊我昔来</span
      ><span class="commentary__sentence">未曾见是事</span
      ><span class="commentary__sentence">愿说其所从</span
      ><span class="commentary__sentence">国土之名号</span>
      <span class="commentary__sentence">我常游诸国</span
      ><span class="commentary__sentence">未曾见是众</span
      ><span class="commentary__sentence">我于此众中</span
      ><span class="commentary__sentence">乃不识一人</span>
      <span class="commentary__sentence">忽然从地出</span
      ><span class="commentary__sentence">愿说其因缘</span>
      <span class="commentary__sentence">今此之大会</span
      ><span class="commentary__sentence">无量百千亿</span
      ><span class="commentary__sentence">是诸菩萨等</span
      ><span class="commentary__sentence">皆欲知此事</span>
      <span class="commentary__sentence">是诸菩萨众</span
      ><span class="commentary__sentence">本末之因缘</span
      ><span class="commentary__sentence">无量德世尊</span
      ><span class="commentary__sentence">惟愿决众疑</span>
    </div>
    <p>
      尔时，释迦牟尼分身诸佛，从无量千万亿他方国土来者，在于八方诸宝树下，师子座上，结跏趺坐。其佛侍者，各各见是菩萨大众，于三千大千世界四方，从地涌出，住于虚空，各白其佛言：世尊！此诸无量无边阿僧祇菩萨大众，从何所来？尔时，诸佛各告侍者：诸善男子！且待须臾，有菩萨摩诃萨，名曰弥勒，释迦牟尼佛之所授记，次后作佛，已问斯事，佛今答之，汝等自当因是得闻。尔时，释迦牟尼佛告弥勒菩萨：善哉！善哉！阿逸多！乃能问佛如是大事。汝等当共一心，被精进铠，发坚固意，如来今欲显发宣示诸佛智慧，诸佛自在神通之力，诸佛师子奋迅之力，诸佛威猛大势之力。尔时，世尊欲重宣此义，而说偈言：
    </p>
    <div class="commentary">
      <span class="commentary__sentence">当精进一心</span
      ><span class="commentary__sentence">我欲说此事</span
      ><span class="commentary__sentence">勿得有疑悔</span
      ><span class="commentary__sentence">佛智叵思议</span>
      <span class="commentary__sentence">汝今出信力</span
      ><span class="commentary__sentence">住于忍善中</span
      ><span class="commentary__sentence">昔所未闻法</span
      ><span class="commentary__sentence">今皆当得闻</span>
      <span class="commentary__sentence">我今安慰汝</span
      ><span class="commentary__sentence">勿得怀疑惧</span
      ><span class="commentary__sentence">佛无不实语</span
      ><span class="commentary__sentence">智慧不可量</span>
      <span class="commentary__sentence">所得第一法</span
      ><span class="commentary__sentence">甚深叵分别</span
      ><span class="commentary__sentence">如是今当说</span
      ><span class="commentary__sentence">汝等一心听</span>
    </div>
    <p>
      尔时，世尊说此偈已，告弥勒菩萨：我今于此大众，宣告汝等。阿逸多！是诸大菩萨摩诃萨无量无数阿僧祇，从地涌出，汝等昔所未见者；我于是娑婆世界，得阿耨多罗三藐三菩提已，教化示导是诸菩萨，调伏其心，令发道意。此诸菩萨，皆于是娑婆世界下，此界虚空中住；于诸经典，读诵通利，思惟分别，正忆念。阿逸多！是诸善男子等，不乐在众，多有所说，常乐静处，勤行精进，未曾休息；亦不依止人天而住。常乐深智，无有障碍，亦常乐于诸佛之法，一心精进，求无上慧。尔时，世尊欲重宣此义，而说偈言：
    </p>
    <div class="commentary">
      <span class="commentary__sentence">阿逸汝当知</span
      ><span class="commentary__sentence">是诸大菩萨</span
      ><span class="commentary__sentence">从无数劫来</span
      ><span class="commentary__sentence">修习佛智慧</span>
      <span class="commentary__sentence">悉是我所化</span
      ><span class="commentary__sentence">令发大道心</span
      ><span class="commentary__sentence">此等是我子</span>
      <span class="commentary__sentence">依止是世界</span
      ><span class="commentary__sentence">常行头陀事</span
      ><span class="commentary__sentence">志乐于静处</span
      ><span class="commentary__sentence">舍大众愦闹</span>
      <span class="commentary__sentence">不乐多所说</span
      ><span class="commentary__sentence">如是诸子等</span
      ><span class="commentary__sentence">学习我道法</span
      ><span class="commentary__sentence">昼夜常精进</span>
      <span class="commentary__sentence">为求佛道故</span
      ><span class="commentary__sentence">在娑婆世界</span
      ><span class="commentary__sentence">下方空中住</span
      ><span class="commentary__sentence">志念力坚固</span>
      <span class="commentary__sentence">常勤求智慧</span
      ><span class="commentary__sentence">说种种妙法</span
      ><span class="commentary__sentence">其心无所畏</span>
      <span class="commentary__sentence">我于伽耶城</span
      ><span class="commentary__sentence">菩提树下坐</span
      ><span class="commentary__sentence">得成最正觉</span
      ><span class="commentary__sentence">转无上法轮</span>
      <span class="commentary__sentence">尔乃教化之</span
      ><span class="commentary__sentence">令初发道心</span
      ><span class="commentary__sentence">今皆住不退</span
      ><span class="commentary__sentence">悉当得成佛</span>
      <span class="commentary__sentence">我今说实语</span
      ><span class="commentary__sentence">汝等一心信</span
      ><span class="commentary__sentence">我从久远来</span
      ><span class="commentary__sentence">教化是等众</span>
    </div>
    <p>
      尔时，弥勒菩萨摩诃萨，及无数诸菩萨等，心生疑惑，怪未曾有，而作是念：云何世尊于少时间，教化如是无量无边阿僧祇诸大菩萨，令住阿耨多罗三藐三菩提？即白佛言：世尊！如来为太子时，出于释宫，去伽耶城不远，坐于道场，得成阿耨多罗三藐三菩提；从是已来，始过四十余年。世尊！云何于此少时大作佛事，以佛势力，以佛功德，教化如是无量大菩萨众，当成阿耨多罗三藐三菩提？世尊！此大菩萨众，假使有人，于千万亿劫，数不能尽，不得其边；斯等久远已来，于无量无边诸佛所，植诸善根，成就菩萨道，常修梵行。世尊！如此之事，世所难信。譬如有人，色美发黑，年二十五，指百岁人，言是我子；其百岁人，亦指年少，言是我父，生育我等，是事难信。佛亦如是，得道已来，其实未久；而此大众诸菩萨等，已于无量千万亿劫，为佛道故，勤行精进，善入出住无量百千万亿三昧，得大神通，久修梵行，善能次第习诸善法，巧于问答。人中之宝，一切世间甚为希有。今日世尊方云，得佛道时，初令发心，教化示导，令向阿耨多罗三藐三菩提。世尊得佛未久，乃能作此大功德事？我等虽复信佛随宜所说，佛所出言，未曾虚妄，佛所知者，皆悉通达；然诸新发意菩萨，于佛灭后，若闻是语，或不信受而起破法罪业因缘。唯然，世尊！愿为解说，除我等疑，及未来世诸善男子，闻此事已，亦不生疑。尔时，弥勒菩萨欲重宣此义，而说偈言：
    </p>
    <div class="commentary">
      <span class="commentary__sentence">佛昔从释种</span
      ><span class="commentary__sentence">出家近伽耶</span
      ><span class="commentary__sentence">坐于菩提树</span
      ><span class="commentary__sentence">尔来尚未久</span>
      <span class="commentary__sentence">此诸佛子等</span
      ><span class="commentary__sentence">其数不可量</span
      ><span class="commentary__sentence">久已行佛道</span
      ><span class="commentary__sentence">住于神通力</span>
      <span class="commentary__sentence">善学菩萨道</span
      ><span class="commentary__sentence">不染世间法</span
      ><span class="commentary__sentence">如莲华在水</span
      ><span class="commentary__sentence">从地而涌出</span>
      <span class="commentary__sentence">皆起恭敬心</span
      ><span class="commentary__sentence">住于世尊前</span
      ><span class="commentary__sentence">是事难思议</span
      ><span class="commentary__sentence">云何而可信</span>
      <span class="commentary__sentence">佛得道甚近</span
      ><span class="commentary__sentence">所成就甚多</span
      ><span class="commentary__sentence">愿为除众疑</span
      ><span class="commentary__sentence">如实分别说</span>
      <span class="commentary__sentence">譬如少壮人</span
      ><span class="commentary__sentence">年始二十五</span
      ><span class="commentary__sentence">示人百岁子</span
      ><span class="commentary__sentence">发白而面皱</span>
      <span class="commentary__sentence">是等我所生</span
      ><span class="commentary__sentence">子亦说是父</span
      ><span class="commentary__sentence">父少而子老</span
      ><span class="commentary__sentence">举世所不信</span>
      <span class="commentary__sentence">世尊亦如是</span
      ><span class="commentary__sentence">得道来甚近</span
      ><span class="commentary__sentence">是诸菩萨等</span
      ><span class="commentary__sentence">志固无怯弱</span>
      <span class="commentary__sentence">从无量劫来</span
      ><span class="commentary__sentence">而行菩萨道</span
      ><span class="commentary__sentence">巧于难问答</span
      ><span class="commentary__sentence">其心无所畏</span>
      <span class="commentary__sentence">忍辱心决定</span
      ><span class="commentary__sentence">端正有威德</span
      ><span class="commentary__sentence">十方佛所赞</span
      ><span class="commentary__sentence">善能分别说</span>
      <span class="commentary__sentence">不乐在人众</span
      ><span class="commentary__sentence">常好在禅定</span
      ><span class="commentary__sentence">为求佛道故</span
      ><span class="commentary__sentence">于下空中住</span>
      <span class="commentary__sentence">我等从佛闻</span
      ><span class="commentary__sentence">于此事无疑</span
      ><span class="commentary__sentence">愿佛为未来</span
      ><span class="commentary__sentence">演说令开解</span>
      <span class="commentary__sentence">若有于此经</span
      ><span class="commentary__sentence">生疑不信者</span
      ><span class="commentary__sentence">即当堕恶道</span
      ><span class="commentary__sentence">愿今为解说</span>
      <span class="commentary__sentence">是无量菩萨</span
      ><span class="commentary__sentence">云何于少时</span
      ><span class="commentary__sentence">教化令发心</span
      ><span class="commentary__sentence">而住不退地</span>
    </div>
  
    <div class="menu"><a href="index.html">目录</a></div>
  </body>
</html>
